लेकिन जिस दिन मेरे सामने कोई भी जानवर नहीं होगा, उस दिन मैं सभी जानवरों को मार दूंगा।
जिस देश में व्यक्ति को सम्मान न मिले, जहाँ आजीविका के साधन उपलब्ध न हों, जहाँ बंधु-बांधव और मित्र न हों, विद्या प्राप्ति के साधन भी न हों, उस देश में व्यक्ति को कभी निवास नहीं करना चाहिए।
पुत्र उन्हें ही कहा जा सकता है जो पिता के भक्त होते हैं, पिता भी वही है जो पुत्रों का पालन-पोषण करता है, इसी प्रकार मित्र भी वही है जिस पर विश्वास किया जा सकता है। और भार्या अर्थात पत्नी भी वही है जिससे सुख की प्राप्ति होती है। ।
जो मित्र खोटा है, उस पर विश्वास नहीं करना चाहिए और जो मित्र है, उस पर भी अति विश्वास नहीं करना चाहिए क्योंकि ऐसा हो सकता है कि वह मित्र कभी नाराज होकर सारी गुप्त बातें प्रकट कर दे।
सभी पहाड़ों पर रत्न और मणियां नहीं मिलतीं। न ही प्रत्येक हाथी के मस्तक में गजमुक्ता नामक मणि होती है। प्रत्येक वन में चंदन भी उत्पन्न नहीं होता। इसी प्रकार सज्जन पुरुष सब स्थानों पर नहीं मिलते।
वे माता-पिता बच्चों के शत्रु हैं, जिन्होंने बच्चों को पढ़ाया-लिखाया नहीं, क्योंकि अनपढ़ बालक विद्वानों के समूह में शोभा नहीं पाता, उसका सदैव तिरस्कार होता है। विद्वानों के समूह में उसका अपमान उसी प्रकार होता है जैसे हंसों के झुंड में बगुले की स्थिति होती है ।
जीव जब मां के गर्भ में आता है तभी उसकी आयु, कर्म, धन, विद्या और मृत्यु - यह पांचों बातें निश्चित हो जाती हैं। ।
अशिक्षित तथा अनुपयुक्त स्थान या ग्राम में रहना, नीच व्यक्ति की सेवा, अरुचिकर और पौष्टिकता से रहित भोजन करना, झगड़ालू स्त्री, मूर्ख पुत्र और विधवा कन्या, ये छह बातें ऐसी हैं जो बिना अग्नि के ही शरीर को जलाती रहती हैं।
जिस तरह दूध न देने वाली और गर्भ न धारण करने वाली गाय से कोई लाभ नहीं, उसी प्रकार यदि पुत्र भी विद्वान और माता-पिता की सेवा करने वाला न हो तो उससे किसी प्रकार का लाभ नहीं हो सकता।
पति के लिए वही पत्नी उपयुक्त होती है, जो मन, वचन और कर्म से एक जैसी हो और अपने कार्यों में निपुण हो, इसके साथ ही वह अपने पति से प्रेम रखने वाली तथा सत्य बोलने वाली होनी चाहिए। ऐसी स्त्री को ही श्रेष्ठ पत्नी माना जा सकता है।
समझदार व्यक्ति को चाहिए कि इन बातों के संबंध में सदैव सोचता रहे जैसे कि मेरा समय कैसा है? मेरे मित्र कितने हैं? मैं जिस स्थान पर रहता हूं, वह कैसा है? मेरी आय और व्यय कितना है? मैं कौन हूं? मेरी शक्ति क्या है अर्थात में क्या करने में समर्थ हूं?
अग्नि, गुरु, ब्राह्मण, गाय, कुंवारी कन्या, बूढ़ा आदमी और छोटे बच्चे-इन सबको पैर से कभी नहीं छूना चाहिए।
अग्निहोत्र आदि कर्मों के बिना वेदों का अध्ययन व्यर्थ है तथा दान-दक्षिणा के बिना यज्ञ आदि कर्म निष्फल होते हैं। श्रद्धा और भक्ति के बिना किसी भी कार्य में सफलता प्राप्त नहीं होती अर्थात मनुष्य की भावना ही उसके विचार, उसकी सब सिद्धियों और सफलता का कारण मानी गई है।
ब्रह्मा ने सोने में सुगंध और ईख के पौधे में फल उत्पन्न नहीं किए और निश्चय ही चंदन के वृक्ष में फूल भी पैदा नहीं होते, इसी तरह विद्वान व्यक्ति को अधिक धनी और राजा को अधिक लंबी आयु वाला नहीं बनाया। उससे ऐसा लगता है कि प्राचीनकाल में प्रभु को बुद्धि देने वाला कोई नहीं था।
सांप, राजा, बाघ, सूअर, बालक, दूसरे के कुत्ते और मूर्ख व्यक्ति को सोते में जगाना नहीं चाहिए।
कवि अपनी कल्पना से क्या नहीं देख सकते? अर्थात् सभी कुछ देख सकते हैं और स्त्रियां क्या नहीं कर सकतीं? वे सभी प्रकार की मनमानी कर सकती हैं। नशे में चूर व्यक्ति क्या नहीं बोल सकता? अर्थात् कुछ भी बोल सकता है और कौआ क्या नहीं खाता ?
भाग्य की महिमा अपरम्पार है क्योंकि वह निर्धन अर्थात भिखारी को पल में राजा बना सकता है और राजा को कंगाल इसी तरह भाग्य के ही कारण धनवान व्यक्ति निर्धन बन जाता है और निर्धन धनवान |
ब्राह्मण एक वृक्ष के समान है और संध्या अर्थात प्रभु की उपासना और आराधना उसकी जड़ है, वेद उसकी शाखाएं हैं और धर्म-कर्म उसके पत्ते हैं, इसलिए यत्नपूर्वक जड़ की रक्षा करनी चाहिए क्योंकि जड़ के नए हो जाने पर न शाखाएं रहेंगी, न ही पत्ते |
जिसे किसी के गुणों की श्रेष्ठता का ज्ञान नहीं, वह सदा उनकी निंदा करता रहता है। उसके ऐसा करने से किसी को आश्चर्य नहीं होता, जैसे भीलनी हाथी के मस्तक में उत्पन्न होने वाली गजमुक्ता को छोड़कर घुघचियों की माला ही धारण करती है।
सज्जनों के सत्संग से दुर्जन मनुष्य भी सज्जन हो सकता है, परंतु सज्जन पुरुषों में दुष्टों की संगति से दुष्टता वैसे ही नहीं आती जैसे फूल से उत्पन्न होने वाली सुगंध मिट्टी में तो आ जाती है, परंतु मिट्टी की गंध फूल में नहीं आ पाती है।
किसी सांसारिक पुरुष ने किसी संत-महात्मा को अत्यंत आनंद की स्थिति में देखकर उनसे उनके बंधु-बांधवों के बारे में पूछा, तो संत ने उत्तर दिया- सत्य ही मेरी माता है और ज्ञान मेरा पिता है, धर्म ही मेरा भाई है और दया मेरी बहन है, शांति मेरी पत्नी है और क्षमा औरसहनशीलता मेरे पुत्र है, यह छह ही मेरे परिवार के सदस्य हैं, मेरे बन्धुबान्धव है, मेरे रिश्तेदार हैं।
जब मनुष्य के पास धन नहीं रहता तो उसके मित्र, स्त्री, नौकर-चाकर और भाई-बंधु सब उसे छोड़कर चले जाते हैं। यदि उसके पास फिर से धन-संपत्ति आ जाए तो वे फिर उसका आश्रय ले लेते हैं। संसार में धन ही मनुष्य का बन्धु है।
वास्तविक भोजन वह है जो ब्राह्मण आदि को खिला देने के बाद बचता है, अर्थात गृहस्थ को चाहिए कि वह स्वयं भोजन करने से पहले ब्राह्मण को भोजन कराए, इसी प्रकार प्रेम और स्नेह उसे ही कहा जा सकता है जो परायों से किया जाता है, अपने बन्धु बान्धवों से तो सभी प्रेम करते हैं। बुद्धिमत्ता यह है कि मनुष्य पाप कर्म करने से बचा रहे। धर्म वह है जिसमें छल-कपट न हो।
दूसरे के घर में जाने से व्यक्ति का सम्मान घटता है, वह छोटा होता है जैसे चंद्रमा को अमृत का भण्डार कहा जाता है, यह गुणकारी औषधियों का स्वामी भी है, इसकी छवि अथवा इसकी किरणों को अमृत के समान माना जाता है, इसमें कांति भी है अर्थात यह प्रकाश से युक्त है, परंतु जब यही चंद्रमा सूर्यमण्डल पर जाता है तो तेजरहित हो जाता है, वहां उसकी सारी चमक-दमक समाप्त हो जाती है।
चंदन का वृक्ष कट जाने पर भी अपनी सुगंध नहीं छोड़ता, बूढ़ा हो जाने पर भी हाथी अपनी क्रीड़ाएं नहीं छोड़ता, कोल्हू पर पेर (पेल) दिए जाने के बाद भी ईख अपनी मिठास को नहीं छोड़ता, इसी प्रकार कुलीन मनुष्य निर्धन हो जाने पर भी अपनी शालीनता को नहीं छोड़ता ।
आज तक न तो सोने के मृग की रचना हुई है और न ही किसी ने सोने का मृग देखा है, फिर भी श्रीरामचन्द्र स्वर्ण मृग को पकड़ने के लिए उतावले हो गए। यह बात ठीक ही है। कि जब मनुष्य के बुरे दिन आते हैं, तो उसकी बुद्धि उल्टी बातें सोचने लगती है।
हाथ की शोभा कगंन पहनने से नहीं वरन् दान आदि देने से होती है। शरीर की शुद्धि स्नान करने से होती है, चंदन लगाने से नहीं। मनुष्य की तृप्ति आदर-सम्मान से होती है, भोजन से नहीं और मनुष्य को मोक्ष ज्ञान से होता है, चंदन आदि के तिलक लगाने से नहीं।
हे केतकी! तुझसे सांप लिपटे रहते हैं, फल भी नहीं लगते, कांटे भी हैं और वक्रता भी है। इसके अतिरिक्त तेरा जन्म कीचड़ में होता है और तू सरलता से प्राप्त भी नहीं होती। इतना सब कुछ होने पर भी तेरे में जो गंध है, वह सब प्राणियों को मोह लेती है।
जो न तो विद्वान् ही है और न ही धार्मिक, उस पुत्र के उत्पन्न होने से क्या लाभ है ? कानी आँख से कोई लाभ नहीं होता, वह तो केवल कष्ट देने के लिए ही होती है।
वही (पुत्र सच्चे अर्थ में) उत्पन्न हुआ है जिसके उत्पन्न होने से उसका कुल उन्नति (तथा ख्याति) को प्राप्त करता है। अन्यथा इस परिवर्तनशील जगत् में (कौन नहीं मरता है और कौन मर कर (पुनः) जन्म नहीं लेता है। ( अर्थात जो बिना कुछ किए मरते और पैदा होते रहते हैं उनका पैदा होना वास्तव में पैदा होना नहीं है) ।
और भी एक (ही) गुणी का पुत्र अच्छा है, न कि सौ मूर्ख पुत्र अकेला चंद्रमा अंधकार दूर कर देता है. तारा समूह भी (उसे) दूर नहीं कर पाता है।
हे राजन् (युधिष्ठिर) प्राणियों के संसार में छः सुख हैं नित्य धन प्राप्ति, आरोग्य, प्रेयसी मधुर बोलने वाली पत्नी, आज्ञाकारी पुत्र तथा धन पैदा करने वाली विद्या |
इसके बाद समस्त नीतिशास्त्र के रहस्य का ज्ञाता (अथवा नीति शास्त्र के सम्पूर्ण सिद्धान्तों का ज्ञाता ) महापण्डित विष्णुशर्मा (दूसरे) बृहस्पति के समान बोला, हे प्रमो ये राजकुमार उच्च कुल में पैदा हुए हैं, तो मुझ से नीति (की शिक्षा) प्राप्त करने में समर्थ हैं
गुण को समझने वालों में गुण ( वास्तव में) गुण बनते हैं ये (गुण) रहित मनुष्य को पाकर (वैसे ही) दोष बन जाते है (जैसे नदियाँ स्वादिष्ट जल वाली होकर उत्पन्न होती हैं किन्तु समुद्र को प्राप्त करके न पीने योग्य (जल वाली) हो जाती हैं |
तब किसी धर्मात्मा ने मुझे उपदेश दिया कि आप दान, धर्म आदि कीजिए। उसके उपदेश से अब में नियम पूर्वक सदा स्नान करता हूँ मैं दानी हूँ बूढ़ा हूँ मेरे नाखून - -और दांत भी गिर गए हैं तो अब में विश्वास के योग्य क्यों नहीं ?
मैं तो यहाँ तक निलोभी हूँ कि अपने हाथ का कंगन भी जिस किसी को देना चाहता हूँ। फिर भी बाघ मनुष्य को खाता है, यह लोकापवाद मिट नहीं सकता। क्योंकि -
और दूसरी बात यह है कि श्रेष्ठ पुरुष इन्कार या अपमान में सुख व दुःख में तथा इष्ट-अनिष्ट में (किसी को कितना सुख-दुःख होता है) इसका अनुभव को अपने अनुभव के समान करता है ।
कीचड़ में फंसे हुए उसको देखकर व्याघ्र बोला- अरे । घने कीचड़ में गिर पड़े हो इसीलिए मैं तुम्हें ऊपर उठाता हूँ यह कहकर धीरे-धीरे उसके पास जाकर उस व्याघ्र के द्वारा पकड़ा गया। वह यात्री विचार करने लगा -
दुर्जन को (सज्जन बनाने के लिए) न धर्मशास्त्र कारण होता है और न ही वेदों का अध्ययन इस विषय में तो स्वभाव ही ऐसा बलवान कारण है, जैसे गाय का दूध स्वभाव से ही मधुर होता है ।
और भी वह आकाश में विहार करने वाला, अन्धकार को नष्ट करने वाला सहस्रकिरणधारी तथा नक्षत्रों के मध्य विचरण करने वाला वह चन्द्रमा भी भाग्यवश राहु द्वारा ग्रस लिया जाता है (क्योंकि) मस्तक पर लिखी (भाग्य रेखा) मिटा भी कौन सकता है अर्थात कोई नहीं |
अच्छी तरह पका हुआ अन्न विद्वान् पुत्र, सुशिक्षित स्त्री अच्छी तरह सेवा किया हुआ राजा, सोच-विचार कर कही हुई बात और जो काम अच्छी तरह सोच कर किया गया है, वह दीर्घ काल के बीत जाने पर भी नहीं बिगड़ता
सम्पत्ति पाकर जिसे (विशेष) हर्ष नहीं होता, विपत्ति पड़ने पर दुःख नहीं होता और युद्ध में डर उत्पन्न नहीं होता. ऐसे तीनों लोकों में श्रेष्ठ विरले पुत्र को (कोई) माता जानती है अर्थात् ऐसा पुरुष कोई विरला ही होता है |
 यह विचार कर सभी हिरण्यक के बिल के पास गए। हिरण्यक सदा विपत्ति के डर से सौ द्वारों वाला बिल बनाकर रहता था।
इनको जाल में फसा देखकर आश्चर्य से कुछ देख रुक कर बोला मित्र। यह क्या ?" चित्रग्रीव बोला -यह हमारे पूर्वजन्म के कर्मों का फल है क्योंकि -
चित्रग्रीव बोला यह ठीक है, पर यथाशक्ति तुम इनके ही बन्धन काटो तब हिरण्यक बोला 'अपने के विपत्ति में डाल करके अपने आश्रितों की रक्षा करना यह तो नीति जानने वालों के मत के अनुकूल नहीं है। क्यों ?
वह बोला मैं बिलाव हूँ। गीध ने कहा- दूर हटो, नहीं तो तुम मेरे हाथों मारे जाओगे। बिलाव ने कहा पहिले मेरा कहना सुन लीजिए, फिर यदि में मारने योग्य होऊँ तो मुझे मार डालिए। क्योंकि-
जिन पक्षियों के बच्चे खाए जाते थे उनके द्वारा शोक से दुःखी होकर विलाप करते हुए इधर-उधर खोज शुरू की गई। इस बात को समझ कर वह बिलाव खोखर से निकल कर बाहर भाग गया। बाद में इधर-उधर खोजते हुए पक्षियों को वहीं वृक्ष की खोखर में बच्चों की हड्डियाँ प्राप्त हुई
 तब सब पक्षियों द्वारा इस जरद्गव द्वारा ही हमारे बच्चे खाए गए हैं ऐसा निश्चय करके वह गीध मार डाला गया। इसलिए मैं कहता हूँ अज्ञात कुल शील वाले इत्यादि ।
यह सुनकर वह गीदड़ गुस्से से बोला हरिण का जब आप ने पहली बार दर्शन किया था उस दिन आप भी उसके कुल और शील से अनभिज्ञ ही थे, तो फिर कैसे आपके साथ इसका प्रेमप्रवाह क्रमशः बढ़ता जा रहा है ?
इसके बाद एक बार खेत के स्वामी ने यह देख कर जाल लगा दिया। तदनन्तर जब वह हरिण फिर वहाँ आया तो जाल में फंस गया (और) सोचने लगा मित्र के अतिरिक्त और कौन मुझे यमराज के फन्दे के समान इस व्याघ्र के जाल से बजा सकता है।
मच्छर दुष्ट के समान सब आचरण करता है पहले पैरों पर पड़ता, पीठ का मांस खाता है. कान में कुछ मधुर विचित्र-सा शब्द करता है, फिर छेद देखकर निःशंक होकर (उस कान में घुस जाता है |
लघुपतनक बोले मैंने सब सुन लिया है। फिर भी मेरा इतना निश्चय है कि तुम्हारे साथ मित्रता अवश्य करूँगा, नहीं तो अनशन द्वारा (भोजन न करके) अपने आप को समाप्त कर डालूँगा। जैसा कि -
इन गुणों से युक्त आपके अतिरिक्त मुझे कौन-सा मित्र मिलेगा ? इत्यादि उस कौए के वचन सुनकर हिरण्यक बाहर निकल कर बोला मैं आपके इन अमत वचनों से तृप्त हो गया हूँ, कहा भी है-
कौजा बोला 'मित्र । यह तो कायर मनुष्यों का वचन है क्योंकि सिंह, सत्पुरुष तथा हाथी अपना स्थान छोड़कर चले जाते है (परन्तु) कौआ कायर तथा मृग अपने स्थान पर ही पड़े-पड़े मृत्यु को प्राप्त करते - हैं।
हे मित्र उस स्थान पर नहीं रहना चाहिए जहाँ पर ये चार नहीं है- ऋण देने वाला महाजन, चिकित्सा करने वाला वैद्य, (शिक्षा तथा धार्मिक कृत्य वाला) वेद पाठी तथा (नहाने और पीने के लिए ) उत्तम जल वाली नदी
प्रसन्न मुख तथा पवित्र दृष्टि, बातचीत में रुचि, मधुर वाणी, अधिक स्नेह, सम्मानपूर्वक दर्शन करना ये सब सदा अनुरक्त रहने वाले व्यक्ति के लक्षण है
 उसने वृद्धावस्था में कामातुर होकर धन के घमण्ड से लीलावती नाम की एक बनिये की लड़की से विवाह किया। कुछ काल के बाद वह सुन्दरी कामदेव की विजय पताका के समान यौवनवती (जवान) हो गई
क्योंकि-स्वतन्त्रता, पिता के घर (पीहर में रहना, यात्रा (देवता आदि के दर्शनों के मेले एवं विवाह उत्सव इत्यादि में लोगों से मिलना, पुरुषों के साथ बिना रोक-टोक बैठना और उनसे गप लड़ाना, किसी की रोक-टोक का न रहना, विदेश में रहना, व्यभिचारिणी स्त्रियों का साथ होना, जीविका (खाने-पीने) का अभाव पति का वृद्ध होना, पति का इर्षालु होना और पति का परदेश में रहना, ये सब स्त्रियों के बिगड़ने के कारण हैं
जो अपने कार्य में समर्थ हैं वे ही इन्द्रियाँ हैं, वही नाम है, जो कुण्ठित नहीं है वही बुद्धि है, वही वचन है। परन्तु धन की गर्मी से रहित (धनहीन) वही पुरुष क्षणभर में दूसरा ही कहाँ से कहाँ) हो जाता है यही विचित्र (लगता है)।
गरीबी से लज्जा प्राप्त होती है, लज्जाशील का पराक्रम (सत्व) नष्ट हो जाता है। पराक्रम नष्ट होने से (बलहीन ) अपमानित होता है। अपमान होने से दुःख प्राप्त होता है। दुःख से शोक प्राप्त होता है, शोक से मारा गया बुद्धिहीन हो जाता है। बुद्धिहीन का नाश हो जाता है ओह निर्धनता सब मुसीबतों का स्थान है।
और भी - धन की तीन तरह की गति होती हैं, 1. दान, 2. भोग और 3. नाश परन्तु जो कंजूस मनुष्य न देता है, न खाता है और उसके धन की तीसरी ही गति (नाश) होती है अर्थात् उसका यह धन नष्ट ही हो जाता है ।
: और विशेष कर - वीर पुरुष धन के बिना ही बहुत मान और उन्नति को प्राप्त कर लेता है और कंजूस धनयुक्त होने पर भी अपमान प्राप्त करता है। जैसे कुत्ता सोने की माला पहन कर भी स्वाभाविक उत्पन्न होने वाली तथा सम्पूर्ण शौर्यादि गुणों की प्राप्ति से प्रकट होने वाली तथा सम्पूर्ण शौर्यादि गुणों की प्राप्ति से प्रकट होने वाली सिंह की शोभा को कैसे पा सकता है ? अर्थात् नहीं पा सकता है।
और दूसरे - हे भाई, सुनो पहले तो धन का मिलना कठिन है। मिलने पर उसकी रक्षा बड़े कष्ट से होती है और प्राप्त करने के बाद उसका नष्ट होना मृत्यु के समान कष्टदायी है। इसलिए इस धन प्राप्ति की चिन्ता नहीं करना चाहिए |
यदि वह तृष्णा ( धन की पिपासा) त्याग दी जाए तो फिर कौन दरिद्र है, और कौन धनी है ? यदि उस तृष्णा को बढ़ावा दिया तो सिर पर दासता दिया तो सिर पर दासता सवार हो गई (अर्थात् अपने को गुलामी की बेड़ियों से जकड़ लिया । ) ।
: पृथ्वी पर मनुष्यों में वही एक प्रशंसा के योग्य है, वही उत्तम सज्जन है और वही धन्य है, जिसके पास से याचक और शरणागत लोग निराश और विमुख होकर लौट नहीं जाते हैं |
: इसलिए यहाँ आप अपने घर के समान रहिए। इसे सुनकर मृग प्रसन्न होकर अपनी इच्छानुसार आहार लेकर (घास चर के ) तथा पानी पीकर जल के समीप स्थित वट वृक्ष की छाया में बैठ गया |
वही सच्ची पत्नी है, जो गृहकार्य में कुशल हो, सन्तान वाली हो और अपने पति को ही अपना प्राण समझे, और पतिव्रता हो |
और भी - वह भार्या भार्या नहीं कहीं जा सकती है, जिससे उसका पति प्रसन्न नहीं हो। पति के प्रसन्न होने पर स्त्रियों पर सभी देवता प्रसन्न होते हैं |
इस पराधीन संसार में अर्थात् राजा के अधीन लोक में प्रायः दण्ड के भय से लोग अपने नियत कामों में लगे रहते हैं, नहीं तो अच्छे काम में लगना (अच्छा आचरण) कठिन है। क्योंकि दण्ड के भय से ही कुल की नारी अपने दुर्बल, विकलांग (अंगहीन - लंगड़े- लूले), रोगी, अथवा गरीब पति को भी स्वीकार करती है।
हे समदर्शिन् ! आपको छोड़कर मुझे न तो स्वर्गकी, न ब्रह्मलोककी, न सार्वभौम साम्राज्यकी, न पृथ्वीपतित्वकी, न योगसिद्धियोंकी और न जन्म-मरणसे छूटनेकी ही इच्छा है
भगवन्! यदि आप इन लोकोंकी और दृष्टि न डालें तो इनकी उत्पत्ति ही नहीं हो सकती, फिर प्रवृत्ति तो हो ही कैसे सकती है? इस प्रकार समस्त प्राणियोंके स्वाभाविक सुहृद् आपमें अपने आश्रितजनोंके ऊपर वत्सल (सदय) होनेका गुण रहना आश्चर्यकी बात नहीं है
भला आपके सिवा और किसके उदरमें शिव, ब्रह्मा आदि यह सारा प्रपञ्च स्थित है, कौन इसकी रक्षा करता और किसकी नाभिसे यह उत्पन्न होता है? आपको छोड़कर कौन इसे अपने पैरोंसे मापकर (प्रलयकालमें] निगल जाता और पुनः [सृष्टिकालमें] बाहर प्रकट कर देता है; यह प्रपञ्च किसी दूसरेके अधीन है—ऐसी शङ्का भी कौन कर सकता है?
आसुरी प्रकृतिवाले मनुष्य आपके लोकोचर शील, रूप, चरित्र, परम उत्तम सत्यगुण और सात्त्विक स्वभावद्वारा आपको प्रबल शास्त्रों तथा देवसम्बन्धी परमार्थ (रहस्य) को जाननेवाले विख्यात पाराशरादि महर्षियोंके सिद्धान्तोंसे भी यथावत् नहीं जान सकते
संसारमें ऐसा कोई निन्दित कर्म नहीं है, जिसको हजारों बार मैंने न किया हो, ऐसा मैं अब फलभोगके समयपर विवश (अन्य साधनहीन) होकर, हे मुकुन्द! आपके आगे बारम्बार रोता- क्रन्दन करता हूँ
[ अब इस समय यदि आप मेरा दुःख दूर नहीं करते तो ] मेरे लिये तो यह कोई नयी बात नहीं है, मैं तो सब सहन कर लूँगा, क्योंकि दुःख तो मेरे साथ ही उत्पन्न हुआ है किन्तु आपके सामने शरणागतका पराभव होना आपके योग्य नहीं है- आपको शोभा नहीं देता
हे रघुवर ! जब कि उस काक [रूपधारी जयन्त ] के ऊपर, यह सोचकर कि, 'यह मेरी शरणमें आया है, आप वैसे दयालु हो गये थे, और हे सुन्दर कृष्ण ! जो अपने प्रत्येक जन्ममें आपका अपराध करता आ रहा था, उस शिशुपालको भी जब आपने सायुज्यमुक्ति दे दो तो अब कौन ऐसा अपराध हैं, जो आपकी क्षमाका विषय न हो?
हे भगवन्! मैं धर्म, धन-संग्रह और कामभोगकी आशा नहीं रखता, पूर्वकर्मानुसार जो कुछ होना हो सो हो जाय, पर मेरी यही बार-बार प्रार्थना है कि जन्म-जन्मान्तरोंमें भी आपके चरणारविन्द-युगलमें मेरी निश्चल भक्ति बनी रहे
हे मन ! मैं इस अधाह और दुस्तर भवसागरको कैसे पार करूँगा?— इस चिन्तासे कातर मत हो। क्योंकि कमललोचन देवमें जो तुम्हारी ऐकान्तिकी भक्ति बनी हुई है, वह तुम्हें अवश्य ही पार पहुँचावेगी
जिस भगवान्‌के चरण-युगलोंका स्मरण किये बिना वेदाभ्यास अरण्यरोदन, व्रत शरीरशोषणमात्र, कर्मकाण्ड भस्ममें दी हुई आहुतिके समान और तीर्थस्नान गजस्नान के समान ही निरर्थक रह जाते हैं, ऐसे नारायणदेवकी बलिहारी है
हे संसारतापहारिन् हे पुनर्जन्मसे छुड़ानेवाले [ऊँची-ऊँची] चोटियोंसे बड़े प्रतीत होनेवाले, वृक्षोंसे घिरे हुए, देवोंके मधुर संगीतसे सुशोभित और मुनिगणोंसे सेवित ठंढे हिमालय में निवास करता हुआ कहीं विषयोंसे विरक्त और ध्यानमें मग्न होकर, आपके चरणारविन्दोंका स्मरण करता हुआ मैं कब तन्मय हो जाऊँगा? ।। ९९ ।।
प्रेमोदारोंसे पुलकितशरीर, सजलनयन और प्रेमसे शिथिलहृदय होकर गद्रद वाणीसे, "हे श्रीमन् विष्णो हे रघुवर हे यदुवंशभूषण हे नृसिह प्रसन्न होइये ऐसा उच्चस्वरसे कहता हुआ, मैं अपने दिनोंको क्षणके समान कब बिताऊँगा ?
अभिमान मद्यपानके समान है, गौरव (बड़प्पन) रौरवनरकके तुल्य है और प्रतिष्ठा (मान बड़ाई) सूकर- विष्ठाके सदृश है; अत: इन तीनोंको त्यागकर हरिका भजन करे
वस्तुतः आपका कोई रूप, आकार, आयुध और स्थान नहीं है तो भी भोंके लिये आप पुरुषरूपमें प्रकट होते हैं
हे देवदेव तुम ही मेरी माता हो, तुम ही पिता हो, तुम ही बन्धु हो, तुम ही सखा हो, तुम ही विद्या हो, तुम ही धन हो और तुम ही मेरे सर्वस्व हो ।
सर्वलोकोंके एकमात्र स्वामी भवभयहारी भगवान् विष्णुकी वन्दना करता हूँ, जो शान्तस्वरूप हैं, शेषशायी हैं, कमलनाभ और सुरेश्वर हैं, जो विश्वके आधार, आकाशके समान निर्लेप मेघवर्ण और सुन्दर शरीरवाले हैं तथा जो लक्ष्मीजीके आनन्दवर्धक, कमलनयन और योगियोंके द्वारा ध्यानगम्य हैं
उन कल्याणकीर्ति भगवान्को नमस्कार है, जिनका कीर्तन, स्मरण, दर्शन, वन्दन, श्रवण और पूजन लोकके उत्कट पापोंका भी शीघ्र ध्वंस कर देता है ॥
जिनको अर्पण किये बिना मङ्गलमय तपस्वी, दानी, यशस्वी, मनस्वी और मन्त्रवेत्ता किसी सुखको नहीं प्राप्त कर सकते, उन कल्याणकीर्ति भगवान्‌को नमस्कार है ॥
ग्राहसे ग्रस्त होकर गजेन्द्रके रोनेपर हाथों में चक्र, शर, तलवार, अभय, शङ्ख, चाप, भाला और कौमोदकी गदा धारण करके मेघकी- सी गम्भीर गर्जना करते हुए जो गरुड़पर चढ़कर शीघ्रतासे दौड़ पड़े और उस समय उतावालीके कारण जिनके हार, भूषण, कमरबन्द आदि तितर-बितर हो गये थे, वे भगवान् विष्णु हमारी पापसमूहसे रक्षा करें ॥
हे भगवन्! मेरा बोलना आपका जप हो, सब प्रकारकी शिल्प (हाथकी कारीगरी) मुद्रा . रचना हो, चलना-फिरना प्रदक्षिणा हो; भोजन करना हवनक्रिया हो और शयन करना प्रणाम हो; इस प्रकार मेरी सभी चेष्टाएँ आत्मार्पणविधिमें आपकी पूजारूप ही हों ॥
कृष्णके मधुपुरीको विदा होने के बाद कोई सरलहृदया गोपबाला अपने नयनकमलसे अश्रुधारा बहाती हुई चिन्तामग्न हो प्रिय कृष्णके मुखचन्द्रका चिन्तन करती हुई, गाढ़ प्रेमके हासकी आशङ्कासे शिथिल एवं अत्यन्त कातर हो गयी ॥
हे राधे तेरे महत्त्वको न जानकर पहले जो मेरी यह धारणा थी कि तुम कोई साधारण गोपी हो और घुणाक्षरन्यावसे कृष्णमें भी तुम्हारा प्रेम हो गया है, इसे क्षमा करना; क्योंकि ब्रह्मा, ब्रह्मपुत्र (सनकादि), शिव और लक्ष्मी आदि भी जिसकी खोजमें ही लग रहे हैं, वह कृष्ण तुम्हारे प्रेमपाशमें मृगकी तरह फँसा हुआ है ॥
यह पृथ्वी धन्य है उसपर भी मथुरा, वहाँ भी वृन्दावन, उसमें भी व्रजवासी उनमें भी युवती गोपियाँ और उनमें भी अचिन्त्य गुणोंकी खानि, परमानन्दमय, सौन्दर्यकी नीधि एवं तीनों लोकोंकी स्त्रियोंमें शिरोमणि कोई राधानामकी गोपी ही धन्य है ! ॥
दुःखके भारसे दबे हुए मेरे इस हृदयको हलका करनेके लिये मुझ विनीताको अपने मुखारविन्दको शोभाको निहारनेका प्रसाद दो हे विभो। यद्यपि आपकी सेवाके सौभाग्यकी योग्यता मुझमें नहीं है तथापि आपकी करणाराशिको याद करके मैं ऐसा कहती हूँ ॥
'हे श्याम ! हे सुन्दर वर ! हे मनोहर ! हे कोटिकामसे भी अधिक रमणीय! हे नटनागर ! इस प्रकार उत्कण्ठापूर्वक दिनमें बारंबार श्रीकृष्णकी टेर लगाती हुई व्याकुल नेत्रोंवाली श्रीराधिकाजी मुझपर कब प्रसन्न होंगी ? ॥
जब तुम्हें कृष्ण पक्ष, नवीन नीलकमल, काला मृग, श्याम तमाल, नील मेघ तथा जो नाम और रूप दोनोंहीसे कृष्णा हैं, वह यमुना - ये सब काले ही प्यारे हैं तो फिर मोहिनी श्याममूर्तिवाले श्रीकृष्णसे ही तुम क्यों रूठी हुई हो ? [मेरे] इस प्रकार ताना मारनेपर, हे राधे ! तुम्हें मुसकराते हुए मैं कब देखूँगा ? ॥
सर्वदा मोरपंखका मुकुट धारण करनेवालेका ध्यान, उनके नामोंका कीर्तन, उनके चरणकमलोंकी नित्य सेवा तथा उनके मन्त्रोंका जप करते हुए और मन-ही-मन श्रीराधाचरणोंके दासत्वको ही अपना परम इष्ट समझते हुए उनकी कृपासे प्रकट हुए निरतिशय प्रेमानन्दमें मैं कब निमग्न होऊंगा ? ॥
[उद्धवने कहा-] 'हे कृष्ण ! समस्त गोपियाँ शयन, वसन, स्नान, पाना और भोजन आदि समस्त विषयोंसे आसक्ति हटाकर निरन्तर आपके ही चरित्रोंसे भरे हुए गीतोंको गाती हुई अपने बन्धुजनों विषयमें अपूर्व उदासीनता धारणकर आपको लीलाभूमि (वृन्दावन) में योगिनीकी तरह भ्रमण कर रही हैं ॥
नन्दगृहसे गोपीनाथके मधुपुरी चले जानेपर, जबतक उनके रथके पहियोंसे उठी हुई धूलि आँखोंसे दीख पड़ी तबतक तो वे विरहदुःखसे कातर हुई चित्रलिखित-सी खड़ी देखती रहीं। पीछे जब उसका दीखना बंद हुआ तो सैकड़ों गोपाङ्गनाएँ [सुध-बुध भुलाकर ] मार्ग में गिर पड़ीं ॥
हे राजन् ब्रह्मा, रुद्र, लक्ष्मी तथा स्वयं मेरी आत्मा भी मुझे उतनी प्रिय नहीं है-जितनी कि गोपियाँ हैं॥
हे चरणो ! वृन्दावनमें चलो, हे नेत्रो! वृन्दावनकी शोभा निहारो, हे जिह्वे! कानोंसे सुनी हुई वृन्दावनकी गुणावलीका गान कर, हे घ्राण वृन्दावनकी सुगन्धका अनुभव कर और है शरीर तू इस वृन्दावनके भीतर कृष्णके क्रीडास्थलोंमें पुलकित होकर वारंवार तू लोट
विष्णु ही शङ्कर हैं और शहूर हो विष्णु है, इन दोनोंमें लेखनात्र भी भेद नहीं है, इस प्रकार सिद्ध, मुनीश्वर, अभिमानशून्य सज्जन और बड़े-बड़े यति सदा कहा करते हैं
मुनिगण भयङ्कर रूप या सुन्दर रूपवाले, त्रिनेत्र या द्विनेत्र, पार्वतीपति या लक्ष्मीपति, शिव अथवा विष्णुको भजते हैं
श्रीहरि ही सर्वश्रेष्ठ महादेव हुए हैं और श्रीमहादेवजी ही लक्ष्मीजीसहित भगवान् विष्णु हुए हैं  इस प्रकार वैष्णवी और शैवी दोनों शक्तियाँ सम्मिलित होकर इस सारे विश्वको रचती हैं  इस प्रकार वैष्णवी और शैवी दोनों शक्तियाँ सम्मिलित होकर इस सारे विश्वको रचती हैं
[ धर्मराजने कहा-] जो लोग गोविन्द, माधव, मुकुन्द, हरे, मुरारे, शम्भो, शिव, ईश, शशिशेखर, शूलपाणि, दामोदर, अच्युत, जनार्दन, वासुदेव !- इस प्रकार निरन्तर उच्चारण करते रहते हैं, हे दूतो ! उन्हें [दूरसे ही ] त्याग देना
जो अत्यन्त चमकीले रत्नोंका मुकुट धारण किये हुए हैं, जगमगाते हुए लाल ओठोंसे सुशोभित हैं, सुन्दर केशधारी हैं तथा जो प्रभामय एवं दिव्य तेजसे सम्पन्न हो हाथोंमें कमल धारण किये हुए अपनी सुनहली कान्तियोंसे उस उदयगिरिपर सुशोभित होते हैं जो कि अपने शिखरपर विश्व, आकाश और ग्रहपतियोंको स्थान देते हैं, ऐसे सर्वानन्ददाता विष्णु-शिवादिसे नमस्कृत जगत् के नेत्ररूप सूर्य हमारी रक्षा करें
हे चञ्चल तरङ्गोंवाली और सदा समुद्रके जलमें मिलनेवाली मातः गङ्गे ! तेरे तीरपर तेरा जल पान करते हुए और 'हरि हरि' जपते हुए मेरा शरीरपात हो
हे जननि! नमन, ध्यान और पूजनकी विधिको न जाननेवाला कोई बुद्धिहीन पुरुष भी यदि तुम्हारी सेवा करने लग जाय तो आश्चर्य है कि तुम्हारे चरणकमलोंकी सेवामें तत्पर हुए उस भक्तके मुखसे थोड़ा भी यत्न किये बिना ही देवनदी गङ्गाकी तरह अलङ्कार, सुन्दर वर्ण और सरस पदोंसे युक्त कविताका प्रसार होने लगता है
जिनका वर्ण श्वेत है, जो ब्रह्मविचारकी परम सारभूत हैं, आदिशक्ति हैं, सारे संसारमें व्यापक हो रही हैं, वीणा और पुस्तक हाथोंमें धारण किये हैं, मूर्खतारूपी अन्धकारको नाश करनेवाली हैं, हाथमें स्फटिककी माला धारण किये रहती हैं, कमलके आसनपर विराजमान हैं, उन बुद्धिदायिनी परमेश्वरी भगवती सरस्वतीकी मैं वन्दना करता हूँ
नष्ट हुआ धर्म ही मारता है और रक्षा किया हुआ धर्म ही रक्षा करता है। इसलिये नष्ट हुआ धर्म कहीं हमको न मारे, यह विचारकर धर्मका नाश नहीं करना चाहिये
उद्योगी वीर पुरुषको लक्ष्मी मिलती है, कायर कहा करते हैं कि [जो मिलता है वह ] 'भाग्यसे मिलता है, भाग्यकी बात छोड़कर अपनी शक्तिसे पुरुषार्थ करो; यत्न करनेपर भी यदि कार्य सिद्ध न हो तो इसमें दोष ही क्या है?
दान देनेसे ही हाथकी शोभा है, गहनोंसे नहीं, स्नान करनेसे ही शुद्धि होती है, चन्दनसे नहीं; सम्मानसे तृप्ति होती है, केवल भोजनसे नहीं और ज्ञानसे ही मुक्ति होती है, केवल वेषभूषा धारण करनेसे नहीं
समय कैसा है ? मित्र कौन हैं ? देश कौन-सा है? आय और व्यय कितना है? मैं किसका हूँ? और मेरी शक्ति कितनी है? इसका बार-बार विचार करना चाहिये
जो विद्या पुस्तकोंमें ही रहती है और जो धन दूसरोंके हाथोंमें रहता है, काम पड़ जानेपर न वह विद्या है और न वह धन ही है
अग्नि, गुरु, ब्राह्मण, गौ, कुमारी, वृद्ध और बालक- इनको पैरसे न छूना चाहिये
जिसके शरीर में समस्त लोकोंको प्रिय लगनेवाले शीलका विकास होता है उसके लिये आग शीतल हो जाती है, समुद्र छोटी नदी बन जाता है, मेरु छोटा-सा शिलाखण्ड प्रतीत होता है, सिंह सामने आते ही हिरन हो जाता है, साँप मालाका काम देता है और विष अमृत बन जाता है
मनुष्य चुप रहनेसे गूँगा, चतुर वक्ता होनेसे चापलूस या बकवादी कहलाता है, इसी प्रकार यदि पासमें बैठे हो तो ढीठ दूर रहे तो दब्बू क्षमा रखे तो डरपोक और अन्याय न सह सके तो प्रायः बुरा समझा जाता है; इसलिये सेवाधर्म बहुत ही कठिन है, इसे योगी भी नहीं जान पाते ॥ क्योंकि बहुत जल्दमें किये गये कर्मोंका दुष्परिणाम मरनेतक मनुष्यके हृदयमें जलन पैदा करनेवाला और शूलके समान चुभनेवाला होता है
अच्छा या बुरा किसी भी कामका आरम्भ करनेवाले विद्वान्‌को पहले ही यत्नपूर्वक उसके भले-बुरे परिणामका निश्चय कर लेना चाहिये  क्योंकि बहुत जल्दमें किये गये कर्मोंका दुष्परिणाम मरनेतक मनुष्यके हृदयमें जलन पैदा करनेवाला और शूलके समान चुभनेवाला होता है
ऐश्वर्यकी शोभा सुजनतासे है, शूरवीरताकी शोभा कम बोलना है, ज्ञानको शान्ति, शास्त्राध्ययनकी नम्रता धनकी सत्पात्रको दान करना तपकी अक्रोध, समर्थकी क्षमा, धर्मको दम्भहीनता और सबकी शोभा सुशीलता है, जो सभी सद्गुणोंकी हेतु है
प्रियतम पतिके वियोग में सती स्त्रियोंका सम्मान भङ्ग होनेपर प्रतिष्ठित पुरुषोंका लोकापवाद होनेपर सत्पुरुषोंका, शास्त्रार्थमें पराजय होनेपर पण्डितोंका, दूसरोंका उत्कर्ष देखकर कुटिल हृदयवालोंका, विदेशमें गुणहीन मनुष्योंका और नौकर न रहनेपर अमीर लोगोंका मरण-सा हो जाता है ॥
अर्थातुरों (स्वार्थियों) को न कोई गुरु होता है न बन्धु, कामातुरोंको न भय रहता है न लज्जा, विद्यातुरों (विद्याप्रेमियों) को न सुख रहता है न नींद तथा क्षुधातुरोंके लिये न स्वाद होता है न भोजन करनेका कोई नियत समय ही
संसारमें बुद्धिमान् जन विद्यारूपी तीर्थमें, साधु सत्यरूपी तीर्थ में, मलिन मनवाले गङ्गातीर्थमें, योगिजन ध्यानतीर्थमें, राजा लोग पृथ्वीतीर्थमें, धनी जन दानतीर्थ में और कुल स्त्रियाँ लखातीर्थमें अपने पापोंको धोती हैं॥
हे शिव! वैदिक मत, सांख्य, योग, पाशुपत और वैष्णव इत्यादि परस्पर भिन्न मार्गों में 'यह बड़ा है, यह हितकारी है। इस प्रकार रुचि वैचित्र्यसे अनेक प्रकारके सीधे या रेढ़े पंचको अपनानेवाले मनुष्योंके लिये आप (ईश्वर) ही एकमात्र प्राप्तव्य स्थान हैं, जैसे जलमात्रके लिये समुद्र है
नदियाँ स्वयं जल नहीं पीतीं वृक्ष स्वयं फल नहीं खाते तथा मेम अपने लिये नहीं बरसता । सज्जनोंकी सम्पत्ति तो परोपकारके लिये ही होती है
सत्य मेरी माता है, ज्ञान पिता है, धर्म भाई है, दया मित्र है, शान्ति स्त्री है और क्षमा पुत्र है, ये छः ही मेरे बान्धव है॥
शब्दातीत त्रिगुणरहित तत्त्वबोधको प्राप्तकर जिसकी सन्देहवृत्ति नष्ट हो गयी है उसके भेद और अभेद तत्काल गलित हो जाते हैं, पुण्य और पापोंका नाश हो जाता है तथा माया और मोह क्षीण हो जाते हैं त्रिगुणातीतमार्गमें विचरनेवाले उस योगीके लिये क्या विधि और क्या निषेध है ?
ऐ लोगो ! यदि संसारमें कई-कई योनियोंको पाकर भटकते हुए थक गये हो और अब मुक्त होना चाहते हो तो सुनो, इस भगवती गीताको ही भजो विषम संसार सागरको पार करनेके लिये गीताके सिवा दूसरी नौका नहीं है।
श्रुति और स्मृतियाँ अनेक तरहकी है एक मुनि नहीं है जिसका वचन प्रमाण माना जाय धर्मका तत्व गूढ़ है, इसलिये महात्माओंने जिसका अनुसरण किया है वही सत्य मार्ग है
लंका जैसी दुर्गम पुरीपर विजय प्राप्त करनी थी, समुद्रको पैदल पार करना था, रावण जैसा शत्रु था, युद्धस्थलमें सहायता करनेवाले बन्दर थे, तो भी स्वयं एक पैदल पुरुष रामचन्द्रने राक्षसकुलका संहार कर दिया। सच है, महापुरुषोंकी क्रियासिद्धि उनके तेजपर ही निर्भर रहती है, साधनोंपर नहीं
घड़ा ही जिसका जन्मस्थान है, हरिण ही परिजन हैं, वल्कल ही वस्त्र है, वनमें निवास है और कन्दमूल आदि ही भोजन है, ऐसे गुणवाले अगस्त्यजीने यदि समुद्रको अपने कर कमलोंके सम्पुटमें रख लिया तो यह सत्य है कि महात्माओंकी कार्यसिद्धि उनकी शक्तिमें रहती है, साधनोंमें नहीं
नीतिज्ञजन निन्दा करें अथवा स्तुति, लक्ष्मी रहे अथवा जहाँ चाहे चली जाय तथा मृत्यु आज ही हो जाय अथवा युगान्तरमें, धीर पुरुष न्यायपथसे एक पग भी पीछे नहीं हटते
सत्सङ्गकी अभिलाषा, परगुणश्रवनमें प्रेम, गुरुजनोंके निकट नम्रता, विद्याका व्यसन, केवल अपनी ही स्त्रीमें प्रेम, लोकनिन्दासे भय, भगवान् विष्णुमें भक्ति, मन:संयमकी शक्ति और कुसङ्गका त्यागये निर्मल गुण जिनमें हों उन नररत्नोंके लिये नमस्कार है ।।
चन्दनके मूलमें सर्प रहते हैं, शिखरपर बन्दर रहते हैं, शाखाओंपर पक्षी तथा पुष्पोंपर भ्रमर रहते हैं, इस प्रकार वह समस्त दुष्ट प्राणियोंसे सेवित होता है, परंतु फिर भी अपनी शीतलताको नहीं छोड़ता
इस दुःखमय जीवलोकमें, जिसमें सदा दीनता ही सुलभ है, यदि किसीको मेरी निन्दासे सन्तोष होता है तो वह चाहे मेरे सामने, चाहे पीछे मेरी यथेष्ट निन्दा करे; क्योंकि इस दुःखमय संसारमें प्रसन्नताकी प्राप्ति बड़ी दुर्लभ है
हे धनान्ध मूढ! किसी आपत्तिग्रस्तको देखकर क्यों हँसता है? इसमें आश्चर्य ही क्या है, लक्ष्मी कहीं स्थिर थोड़े ही रहती है। अरे! इस घटीयन्त्र (रहट) के घटोंको नहीं देखता? जो खाली हैं वे भरते जाते हैं, जो भरे हैं वे खाली होते जाते हैं
उस विष्णुदेव के वीरता पूर्ण कार्यों का कहाँ तक वर्णन करें जो पृथ्वी से सम्बंधित लोकों को, अन्तरिक्ष तथा द्युलोक को बनाने वाले हैं जो देवताओं के निवास स्थल द्युलोक को स्थिर करने वाले हैं तथा जो तीन पगों से तीनों लोकों में विचरण करने वाले सज्जनों द्वारा प्रशंसनीय हैं
जिस पराक्रमी विष्णु देव ने मात्र तीन कदमों से इस दिव्यलोक को माप लिया और हमेशा रहने योग्य निवास स्थान का निर्माण किया। जो अत्यन्त प्रशंसनीय हैं और अनेक लोगों द्वारा पूज्य हैं ऐसे सर्वव्यापक विष्णु देव को मेरा मनन योग्य स्त्रोत प्राप्त हो ।
उस विष्णु के अति प्रियलोक को हम प्राप्त करें जहाँ देवों के उपासक मनुष्य विशेष आनन्द की प्राप्ति करते हैं। विष्णु देव महापराक्रमी हैं तथा उनके उस उत्तम धाम से अमृत जल धारा सदा प्रवाहित होती रहती है
यह मेरी पत्नी पहले मुझ पर क्रोध नहीं करती थी और न ही लज्जित करती थी। यह मुझे और मेरे मित्रों के लिए कल्याणकारी थी । एकमात्र जुएँ के कारण मैंने इस पतिव्रता पत्नी को छोड़ दिया है।
मेरी (जुआरी की) सास मुझसे द्वेष करती है तथा पत्नी मुझसे विरूद्ध हो जाती हैं याचना करने पर भी सुख की प्राप्ति नहीं होती है। जिस प्रकार बहुमूल्य होने पर भी बूढ़े घोड़े का कोई मूल्य नहीं होता उसी प्रकार मैं जुआरी होने के भोग को नहीं प्राप्त करता हूँ ।
शरीर से चमकता हुआ मै विजयी ही रहूँगा इस प्रकार द्यूतस्थल को खोजता हुआ जुआरी सभा में पहुँचता है। वहाँ पर प्रतिद्धन्दी जुआरी के साथ दाव लगाते हुए उसकी इच्छा को बढ़ा देते हैं।
सत्य नियमों वाले सभी के प्रेरक सूर्य देव के समान इन पासों का तिरपन का समूह अक्ष पट्ट पर खेलता है। ये पासे भयानक और क्रोधी पुरुष के आगे भी नहीं झुकते हैं इनके लिए तो राजा भी नमस्कार करता है
ये पासे नीचे अक्षपट्ट पर डाले जाते हैं और ऊपर जुआरियों के हृदय को उछाल देते हैं। हाथों से रहित होने पर भी हाथ वाले जुआरी को अभिभूत कर देते हैं अनोखे अंगारों की तरह ये पासे अक्षपट्ट पर फेंके जाते हुए शीतल होते हुए भी हृदय को जला देते हैं।
जुआरी अपनी पत्नी को, दूसरों की पत्नी को और उनके सुन्दर सजे हुए घर को देखकर दुखी होता है। दिन में वह निश्चय ही भूरे रंग के पासों को दाँव पर लगाता है तत्पश्चात रात्रि में नीच आचरण करता हुआ अग्नि के समीप पड़ा रहता है।
यह मन प्रखर ज्ञान से सम्पन्न, चेतनशील तथा धैर्य-सम्पन्न हैं समस्त प्राणियों के अन्तःकरण में अमर प्रकाश ज्योति स्वरूप है जिस के बिना कोई भी कर्म सम्पादन सम्भव नहीं है ऐसा मेरा वह मन श्रेष्ठ कल्याणकारी संकल्पों से युक्त हो।
सूर्य चमकती हुई देवी उषा के पीछे उसी प्रकार आते हैं जिस प्रकार कोई युवक सुन्दर स्त्री के पीछे आता है जिस उषा के उदित होने पर देव सूर्य की उपासना करते हुए सूर्य देव को अपना बनाने के इच्छुक भक्त जन श्रेष्ठ कल्याणकारी कार्यों को करते हैं अथवा कल्याणकारी फलों की प्राप्ति हेतु हलों के जुओं को जोतते हैं।
हे देवताओ (सूर्य रश्मियों) आप सूर्योदय होने पर हमें आपत्तियों व दुष्कर्म रूपी निन्दनीय कर्मों से बचाओ हमारी इस कामना का मित्र (सूर्य) वरूण, अदिति, सिन्धु, पृथ्वी और द्युलोक अनुमोदन करें। अर्थात् हमारी कामना को पूर्ण करें।
हे मनुष्यो । उस इन्द्र ने उत्पन्न होते ही अपने पराक्रम के प्रभाव से व अपने श्रेष्ठ कर्मों से देवताओं को अलंकृत कर दिया जिसकी शक्ति से आकाश व पृथ्वी लोक दोनों ही भयभीत हो गए।
हे मनुष्यो ! जिसने इस काँपती हुई पृथिवी को स्थिर किया जिसने इधर उधर भटकने वाले पर्वतों को आधार दिया जिसने अन्तरिक्ष का विस्तार किया और जिसने आकाश को मापा वह इन्द्र है।
हे मनुष्यों ! जिसने वृत्त नामक राक्षस को मारकर (जल वृष्टि करने के द्वारा ) सात नदियों को प्रवाहित किया जिसने बल द्वारा अपरूत की गई गायों को छुड़ाया। जिसने दो पत्थरों के मध्य अग्नि को उत्पन किया और जिसने शत्रुओं का संहार किया वह इन्द्र हैं
जिस इन्द्र देव के बारे में लोग पूछा करते हैं कि वे कहाँ हैं? उस इन्द्र देव के सम्बन्ध में कुछ लोग कहते हैं कि वे हैं ही नहीं वे इन्द्र देव उनको न मानने वाले लोगों की समृद्धि को वीरता के साथ नष्ट कर देते हैं। हे मनुष्यों उस इन्द्र देवता के प्रति श्रद्धा धारण करो वे इन्द्र ही हैं।
हे मनुष्यों ! जो दरिद्रों ज्ञानियों तथा स्तुति करने वालों को धन प्रदान करते हैं सोमरस निकालने के लिए पत्थर घिसने वाले यजमान की रक्षा करते हैं वे इन्द्रदेव हैं
हे मनुष्यों ! परस्पर साथ-साथ चलने वाले द्युलोक और पृथिवी लोक जिन्हें सहायता के लिए बुलाते हैं महान् तथा परम शत्रु भी जिन्हें मदद के लिए युद्ध में बुलाते हैं एक ही रथ आरूढ़ योद्धा जिनकी सहायता चाहते हैं वे इन्द्र हैं
हे मनुष्यो ! जिनकी सहायता के बिना योद्धा युद्ध में विजय प्राप्त नहीं करते और जो युद्ध में लगे वीर जन हैं अपनी रक्षा के लिए उन्हें पुकारते हैं जो इस सम्पूर्ण जगत के प्रतिनिधि हैं तथा अपरिमित शक्ति वाले असुरों का संहार करने में समर्थ हैं वे ही इन्द्र हैं।
हे मनुष्यो ! जिसने अपने वज्र से महान दुष्ट शत्रुओं का हनन किया। जो अहंकारी मनुष्यों के अहंकार को नष्ट करने वाला है जो दूसरों के पदार्थों को चोरी करने वाले दुष्टों के नाशक हैं वे ही इन्द्रदेव हैं।
हे मनुष्यो ! जिसने चालीस वर्ष तक पर्वतों में छिपे हुए शंबर नामक राक्षस को ढूँढ निकाला और जिसने जल को रोककर रखने वाले सोये हुए असुर वृत्र को मारा वह इन्द्र है।
हे मनुष्यो ! जिनके प्रति यह द्युलोक और पृथ्वी लोक नमनशील हैं जिनके पराक्रम से पर्वत भी भयाक्रान्त रहते है जो सोम का पान करने वाले हैं वज्र के समान भुजाओं वाले हैं तथा वज्र के समान ही हाथ वाले हैं वे ही इन्द्र हैं।
हे मनुष्यो ! जो सोमरस निकालने वाले उसे शुद्ध करने वाले को स्त्रोतों के द्वारा स्तुतियाँ करने वाले को संरक्षण देते हैं जिनकी स्तुतियाँ एवं सोम हमारे ऐश्वर्य को बढ़ाने वाला है वे ही इन्द्रदेव हैं
जो सोमयज्ञ करने वाले तथा सोमरस को शुद्ध करने वाले यजमान को धन प्रदान करते हैं वे ही निश्चित रूप से इन्द्र हैं हम अपनी समस्त प्रजा के साथ और प्रियजनों के साथ सदा ही आप इन्द्र देव की यशगाथा का गान करें। व्याख्या - मन्त्र का तात्पर्य है कि इन्द्रदेव जो कि अपने यजमानों की कामना पूर्ति करने वाले एवं समस्त ऐश्वर्य प्रदान करने वाले हैं उस पराक्रमी देवों के देव की हम समस्त प्रिय जनों के साथ स्तुति करते हैं तथा उनके यश एवं कीर्ति का गुणगान करते हैं।
हे मदनदाहक ! दैत्यकदन! भूतनाथ हे दशशीश स्वामिन्! हे [अर्जुनको] धनुष देनेवाले! हे कालको भी भयभीत करनेवाले! हे भक्तोंके आश्रय ! हे त्रिलोकीकी उत्पत्ति, स्थिति और संहार करनेवाले! हे जगद्रचयिता धीरधी महादेव ! हे हरिगुणगायक ताण्डवनायक मोक्षप्रदायक योगपरायण शंकर! आपकी जय हो जय हो
मस्तकपर सुशोभित हुई गंगाजीको देखकर पार्वतीजीका शोकोच्छ्वास पड़नेके कारण बड़े हुए मालिन्यको श्यामल रेखाके समान मानो जिनके कण्ठमें गरलचिह्न शोभित हो रहा है,बड़े-बड़े देवता और मुनि जिनकी स्तुति करते हैं, जो पूजनीय तथा सदैव कल्याण करनेवाले हैं वे दयासागर शंकर मुझ दासको नाशसे बचावें
मैं अज्ञानसे अन्धा हो रहा हूँ, बन्धुविहीन हूँ, इन्द्रियरूप राक्षसोंसे भक्षित हो रहा हूँ, अपने आन्तरिक शत्रुओंद्वारा मोह और मदरूप अन्धकूपमें डाल दिया गया हूँ; ऐसे आपत्तिग्रस्त, अधीर, शरणागत और रोते हुए मुझको, हे महेश्वर ! मत भुलाओ, शीघ्र ही अपनी सुकोमल कृपादृष्टिसे मुझ भयभीतको ढाढस बँधाओ
हे आदिशक्ते! मुझमें न आपका भजन है, न भक्ति है, न आपके चरणोंमें प्रेम है, न विषयोंसे वैराग्य है और न ध्यानकी शक्ति ही है-मनमें यह सोचकर मैं सदा मधुर वचनरूपी पुष्पोंसे ही आपकी पूजा करता हूँ
जिनका शरत्कालीन चन्द्रके समान मुखकमल है, जो दयासागर, शिवके धनुषको तोड़नेवाले, अपने भक्तोंके प्यारे, राजाओंके शिरोमणि, परब्रह्मस्वरूप, महान् से महान् त्रिगुणमय और कल्याण करनेवाले हैं; लक्ष्मणके सहित उन सनातन पुरुष श्रीरघुनाथकी मैं बारम्बार वन्दना करता हूँ
हे लोगो! भगवान् रामकी भक्ति मुक्ति देनेवाली है, इसलिये कामधेनुके समान उनके चरणारविन्दकी उत्कण्ठापूर्वक सेवा करो, हे विद्वानो! नाना प्रकारके ज्ञान और मन्त्रोंके प्रपंचको दूरसे ही त्यागकर, महादेवजीके हृदयमें प्रकाशित होनेवाले श्यामशरीर रामका बारम्बार भजन करो
हे राम! अनन्त देश और काल आदिकी उपाधिसे रहित आपके चिदानन्दघनरूपको कुछ लोग भले ही जाना करें, पर मेरे हृदयमें आज जिसका प्रत्यक्ष दर्शन हो रहा है आपका यही सगुणरूप प्रकाशित हो, मैं औरकी आकांक्षा नहीं करता
हे रघुनाथ! मेरे हृदयमें दूसरी अभिलाषा नहीं है, मैं आपसे सत्य कह रहा हूँ; क्योंकि आप सबके अन्तरात्मा हैं। हे रघुश्रेष्ठ! मुझे पूर्ण भक्ति दें और मेरे चित्तको काम आदि दोषोंसे रहित कर दें
जो ब्रह्मरूपी समुद्रसे उत्पन्न हुआ है, कलिकल्मषका ध्वंस करनेवाला है, अव्यय है, सदा श्रीमहादेवजीके सुन्दर मुखचन्द्रमें सुशोभित है और संसाररूपी रोगकी महौषधि है, अत्यन्त मधुर हैं तथा श्रीजानकीजीका जीवनाधार है, उस राम-नामरूपी अमृतका जो निरन्तर पान करते हैं, वे सुकृतीजन धन्य हैं
मयूरकण्टके समान जिनका नौल शरीर है, जो देवेश्वर हैं, जिनके यक्षःस्थलमें विप्रवर भृगुका चरणचिहन सुशोभित है, जो शोभाशाली हैं, जिनके पीत वस्त्र हैं, कमल-जैसे नेत्र हैं, जो सदा प्रसन्न हैं, जिनके करकमलों धनुष और वाण है जो वानरोंको सेनासे घिरे हुए और श्रीलक्ष्मणोंसे सेवित हैं, उन परमस्तुत्य पुष्पकारूद, जानकीनाथ रघुनाथजीको नमस्कार है
कानोंसे सदा मनोहर राम नामका श्रवण करो और मनमें सदा तारक ब्रह्मका ध्यान करो, इस प्रकार प्राकृतशरीरके विनाशकालमें प्रत्येक स्त्री-पुरुषके कानोंमें कहते हुए, कोई काशीनिवासी जटाधारी (शंकर) वहाँकी गली-गली में चक्कर लगा रहा है
यह सैकड़ों सन्धियोंसे जर्जरित परिणामी और कोमल देह अवश्य नष्ट हो जायगा, फिर हे मूढ! हे दुर्बुद्धे! औषधियों के पचड़े में क्यों पड़ा है? निरामय राम- रसायनका ही पान कर ।। २५ ।।
हे राम ! अहल्या पाषाण थी, वानरसेना स्वभावसे ही पशु थी और गृह चाण्डाल था पर आपने इन तीनोंको ही अपने परमधामको प्राप्ति करायी मैं भी अपने चित्तसे तो पाषाण है, आपकी पूजा-अर्चा आदि करनेमें पशु हैं और अपने कमसे चाण्डाल हूँ, तो भी हे रघुवर! आप मेरा उद्धार क्यों नहीं करते
जो सौताकी शोकास्निको बुझाने में मेघसदृश हैं, उन भक्तजनोंकी रक्षा करनेवाले, चिरंजीवी, अंजनीनन्दन हनुमानके प्रति 'हे पवननन्दन। हे रामके चरणारविन्दोंके भ्रमर आप प्रसन्न होइये इस प्रकार कहते हुए मैं अपने दिनोंको क्षणके समान कब बिताऊंगा?॥
मेरे प्राणाधार कृष्ण प्रेमकी प्रौढ़ पिपासा पीड़ित हुए इन प्राणको तुम्ही कही क्षणभर भी कैसे सान्त्वना दूँ? अब तो [ शरीर के अंदर] अपना रोका जाना इन्हें असा हो गया है। इतना ही नहीं, ये उत्कण्ठाके मारे कण्ठतक आकर झाँक रहे हैं और तुम्हारे मुखचन्द्रको देखनेके लिये बाहर निकल भागनेको उतावले हो रहे हैं॥
हे भगवन कृष्ण यदि कदाचित् मेरा मनरूपी भ्रमर देहादि पुष्पोंको छोड़कर आपके चरणकमलमें जाय तो उस समय कृपया अपनी बायीं आँख से अपने चरणकमलकी और तनिक देख लेना [ वामनेत्र चन्द्ररूप है, इससे उसके द्वारा चरणकमल मुद्रित हो जायगा और मनभ्रमर वहाँ हो फँसा रह जायगा]] ॥
वंशीविलसित मुखारविन्दके दर्शन बिना भी यदि मैं इन प्राणपखेरुओंको व्यर्थ धारण करता हूँ तो यह सत्य है कि मुझमें न तो श्रीहरिके प्रति थोड़ा भी प्रेम है और न उनका कुछ भय ही है। अपना सौभाग्य प्रकट करनेके लिये ही मैं उनके लिये रोता-चिल्लाता हूँ ॥
जो दोनों हाथोंके सहारे घुटनों के बल चलता है, व्रजवासियोंके बुलानेसे प्रसन्न हो जाता है, मन्द मन्द मुसकाता है, मीठी-मीठी बोलीसे माँ-माँ कहता है, गोपियोंके ताली बजानेपर उनके कंकणोंकी ध्वनिसे मन-ही-मन मुग्ध हो जाता है, उस निर्मल नीलकमलदलके समान श्यामसुन्दर नन्दनन्दनकी मैं वन्दना करता हूँ ॥
वृन्दावनमें, यमुनाजीके पावन तटपर भैया बलराम और सुदामादि सखाओंके साथ घूमते हुए गोविन्दसे ' हे कृष्ण ! हे स्वामिन्! हे मधुर मुरली बजानेवाले ! हे विभो ! प्रसन्न होइये'- ऐसा कहते हुए कब अपने दिनोंको पलक मारनेके समान व्यतीत करूँगा ।।
वह किशोरावस्था, वह मुखारविन्द, वह दयालुता, वे लीला- कटाक्ष, वह सौन्दर्य और वह मन्द मुसकानकी शोभा ! सचमुच, ये सब देवताओंमें भी दुर्लभ हैं ॥
रत्नाकर (क्षीरसमुद्र) तो आपका घर है, साक्षात् लक्ष्मीजी आपकी स्त्री हैं, आप स्वयं जगदीश्वर हैं, भला, आपको क्या दिया जाय? किन्तु, हे यदुनाथ! गोपियोंने अपने नेत्रकटाक्षसे आपका मन हर लिया है; इसलिये अपना मन आपको अर्पण करता हूँ कृपया इसे ग्रहण कीजिये ॥
हमारी नौका अति जीर्ण है, मकरादिसे परिपूर्ण यह नदी बड़ी गम्भीर है और अति प्रचण्ड पवन चल रहा है; स्त्री, बालक और वृद्ध सबको पार करना है; इसलिये हम उस कर्णधार कृष्णके भुजबलका आश्रय ग्रहण करते हैं ॥
[बालगोपालसे जब गोपियाँ पूछती थीं-] बताओ तो कृष्ण! तुम्हारा मुँह कहाँ है? आँख कहाँ है? नाक और चोटी कहाँ हैं? तब इसके उत्तरमें लीलापूर्वक उन-उन अंगोंपर अँगुलियाँ रखकर भगवान् गोपियोंको आनन्दित करते थे। ।।
जिस प्रकार कुमुदिनी चन्द्रमाके लिये, चकवाचकवीका समूह सूर्यके लिये, चातकमण्डली मेघके लिये, भ्रमरगण पुष्पोंके लिये, कोयल आम्र-मंजरीके लिये तथा सुन्दर स्त्री अपने प्रवासी पतिके लिये उत्सुक रहती है उसी प्रकार हे प्यारे! तुम्हारे दर्शनके लिये हमारी चित्तवृत्ति उत्कण्ठित हो रही है॥
जब मैं हृदयके भीतर, जगत्में प्रकाशमान, निरंजन, अज, पुराण (बूढे) पुरुषका चिन्तन करता हूँ तो बड़े आश्चर्यकी बात है कि कोई कज्जलके समान श्यामसुन्दर गोपबालक हठात् मेरे हृदयमें प्रकाशित होने लगता है॥
जिनके मस्तकपर कस्तूरीका तिलक है, वक्षःस्थलमें कौस्तुभमणि है, नासिकाग्रमें अति सुन्दर मोतीकी बुलाक है, करतलमें वंशी है, हाथोंमें कंकण है, सम्पूर्ण शरीरमें हरिचन्दनका लेप हुआ है और कण्ठमें मनोहर मोतियोंकी माला है, व्रजांगनाओंसे घिरे हुए ऐसे गोपालचूडामणिकी बलिहारी है ॥
जिनकी वेषरचनाके लिये अन्य भूषणोंका क्या काम, मोरपंख ही पर्याप्त हैं, जिनका मुख दाँतोंकी विशेष कान्तिमयी झिलमिलाहटसे सुशोभित ओठोंवाला है, अल्पबुद्धियोंद्वारा समझमें न आनेवाले वैभवभरे चरित्रोंसे युक्त उन भगवान्‌का शृंगारभंगीमय तेज क्या ही अद्भुत है॥
चपल कटाक्षविलाससे हास- विलासके समय जिसके कोमल कपोलोंमें कुछ गड़े-से पड़ जाते हैं, ऐसे मुखसे मन्द मन्द मीठी बातें करनेसे अहो! यह चंचल नन्दकिशोर मेरे हृदयको डाँवाडोल कर रहा है॥
प्रात : काल गोदोहनमहोत्सवके समय जब चारों ओर गायें राँभ रही थीं, तब सिरपर बालोचित आभूषण पहने हुए कमरमें बजती हुई सुन्दर करधनी और गलेमें बाघके नख पहने हुए [ गायोंके बीचमें खड़े बाल - शृंगारसे पूर्णतया विभूषित नव-घनश्यामको भजता हूँ ॥
भगवान् शौरि (कृष्ण) अँधेरे में उगते हुए सूर्यके समान, समुद्रमें डूबते हुएको जहाजके समान, प्यासे पुरुषों के लिये | सुस्वाद जलवर्षी मेघके समान, निर्धनोंके लिये निधिके समान और पुराने असाध्य | रोगियोंके लिये धन्वन्तरिके समान हमारे हितके लिये आते हैं ॥
[कृष्णके] घने और कुछ-कुछ घुँघराले केशोंका, मीठे-मीठे बोलका, विशाल नेत्रोंका, मधुर अधरोंका, मनोहर मुखका और चंचल चरित्रोंका मैं कब अनुभव करूँगा ? ॥
जो मनमोहन एवं स्नेहमय है, अपनी मनोहारिणी मुरलिकाकी मन्द रसीली तानसे, गोकुलको इन्द्रियविवश तथा व्याकुल कर रहा है, जो श्यामल, सुन्दर, युवकोंका चित्त चुरानेवाला और मनोहर रूपवाला है वह गोपियोंका प्रियतम तेज हमारे चित्तमें नित्य निवास करे ॥
हे लोगो ! जन्म-मरणरूप व्याधिकी इस चिकित्साको सुनो, जिसे याज्ञवल्क्यादि योगवेत्ता मुनिजन बतलाते हैं, अन्तःकरणमें प्रकाशित होनेवाला जो कृष्ण-नाम अप्रमेय एवं अनामय अमृत है, उसका पान करो, वह परमौषधि पान करते ही आत्यन्तिक शान्तिका विस्तार करती है॥
जीवोंके पापोंको भगानेमें कृष्ण ! कृष्ण ! ऐसा एक बार बोलना ही पर्याप्त है, फिर यदि भगवान्में आनन्दघनमयी प्रेमभक्ति हो जाय तो मोक्षसाम्राज्यलक्ष्मी हथेलीमें ही आ जाय ॥
हे मनुष्यो ! मैं स्वयं हाथ उठाकर सत्य - सत्य कहता हूँ जो जीव मुझको 'मुकुन्द ! नरसिंह ! जनार्दन !' इस प्रकार मरणसमयमें या रणमें भजता है, पाषाण अथवा काष्ठसदृश हुए भी उसको मैं अभीष्ट फल दे देता हूँ ॥
कमरके वस्त्रोंमें बाँसुरीको खोंसकर बगलमें सींग और बेंतको दबाये हुए, बायें हाथमें चिकने कलेवे और दाहिने हाथमें अंगुलियोंसे उसके ग्रासको लिये हुए अपने मित्रमण्डलीमें बैठकर हास्यमय वाक्योंसे उनको हँसाते हुए बालक्रीडापरायण यज्ञके भोक्ता भगवान् स्वर्गवासी देवताओंके देखते हुए भोजन करते थे ॥
जो मुरारिके पावन यशवाले पादपल्लवमयी नौकारूप महत्पदके आश्रित हैं, उनके लिये संसार - समुद्र गोखुरके सदृश हो जाता है, परमपद प्राप्त हो जाता है और पद-पदपर आनेवाली विपत्तियाँ नहीं रहतीं ॥
जिनके सिरपर मोरमुकुट है, जिनका वेष नटवर है, जो कानोंमें कनेरके फूल पह हैं, सुवर्णसदृश पीतवस्त्र धारण करते हैं, जिनके गलेमें वैजयन्तीकी माला है, जिनके विम यशका गोपियोंने गान किया है ऐसे भगवान् वेणुरन्ध्रोंको अपनी अधरसुधासे पूर्ण करते हु गोपसमूहके साथ अपने चरण-चिह्नोंसे रम्य प्रतीत होनेवाले वृन्दावनमें प्रविष्ट हुए ।
अहो ! इस असाध्वी पूतनाने अपने स्तनोंमें लगाये हुए कालकूटको जिसे मारनेकी इच्छार पिलाकर भी धात्रीके लिये उचित पदको प्राप्त किया, उस परम दयालुके अतिरिक्त हम औ किसकी शरण में जायँ ॥
हे श्रीकृष्ण, श्यामसुन्दर, राधावल्लभ, यदुनाथ, यमुनातीरविहारी, एकमात्र वृन्दावनमें निवास करनेवाले माधुर्यमय चन्द्रके समान मुखवाले, स्निग्ध स्वरूपवाले व्रजेश्वर हे वंशी टेरनेमें मग्न, मालाओंकी सुगन्धसे युक्त, मोरपंखसे आच्छन्न मस्तकवाले और अंग-अंगमें लक्ष्मीके निवासभूत हे श्रीकृष्ण! मेरे हृदयमें अपनी भक्तिका प्रकाश फैलाइये ॥
यमुनातीरपर क्रीडा करनेवाले, चन्द्रकान्तिसे युक्त, दयालु, केशिदैत्यके बल और प्राणोंको हरनेवाले, वककुलके नाशक, कालियनागको उत्साहपूर्वक दण्ड देनेवाले, काव्य और नाटकोंमें वर्णित चरित्रवाले, कौरवोंके संहारक, हरिहरस्वरूप, करुणापूर्ण कर्म करनेवाले और अनायास ही सब कार्योंके कर्ता कृष्ण मुझपर कृपादृष्टि करें ॥
हे कल्याणमय आरम्भ करनेवाले कार्यकुशल लोगो! जो चिदानन्दस्वरूप है, मेघके सदृश कान्तिवाला है, श्रुतियोंका सार है, व्रजबालाओंके गलेका हार है, बुधजनोंके लिये संसारसमुद्रके पार करनेका एकमात्र साधन है और पृथ्वीके समस्त भार हरण करनेके लिये जिसने बारंबार अवतार धारण किये हैं उसी परमात्मतेजका बारंबार भजन करो ॥
हे गोविन्द! हा आपके विमुख होनेके कारण मैं पापी नष्ट हो रहा हूँ। अब मैं क्या करूँ? कहाँ जाऊँ? किसकी शरण लूँ ॥
जिन मनुष्योंकी यशोदानन्दनके चरणकमलों में भक्ति नहीं है, जिनकी रसना गोपकुमारियोंके प्राणाधार (श्रीकृष्ण) - के गुणगानमें अनुरागिणी नहीं है और जिनके कर्ण अति ललित श्रीकृष्णकथामृतके प्यासे नहीं हैं, उनके लिये कीर्तनमें बजता हुआ मृदंग 'धिक् तान्, धिक् तान् धिगेतान्' (उन्हें धिक्कार है! धिक्कार है! धिक्कार है) – ऐसा कहता है ॥
सत् और चिद्रूप नीलिमा ही जिसका स्वरूप है ऐसा श्रीकृष्ण नामक को विलक्षण वर्ण इस जगत्में सदा विजयी हो रहा है, जिसमें अनुरक्त होने (रँग जाने)-पर मेरा मलिन और चंचल मन भी उज्ज्वल एवं स्थिर हो रहा है ।।
जिसने ब्रह्माजीको अनेक ब्रह्माण्ड और प्रत्येक ब्रह्माण्डमें पृथक्-पृथक् अति विचित्र ब्रह्मा, गोवत्सोंसहित गोप और अनन्त विष्णु दिखलाये तथा जिसके चरणोदकको शिवजी अपने सिरपर धारण करते हैं, वह श्रीकृष्ण मूर्तित्रय (ब्रह्मा, विष्णु और महादेव) - से पृथक्को ई सच्चिन्मयी निर्विकार नीलिमा है॥
शिव और ब्रह्मा जिसके कृपापात्र हैं,जाह्नवी जिसके चरणनखकी धोवन है। त्रिलोकीका राज्य जिसका दान है, हम सबके आदिकारण, व्यापक और कुलदेव,उस यदुनाथ श्रीकृष्णकी जय हो॥
नित्यानन्दरूपी अमृतके समुद्रसे सत्पुरुषोंकी उत्कण्ठारूपी प्रबल वायुके द्वारा खींच लाया हुआ सुन्दर नीलमेघ तेरे निकट ही अपने वचनकी धारा (श्रीगीता) -से अद्भुत विज्ञानामृतकी वर्षा कर रहा है। अरे चित्तरूपी पपीहे! यदि तू उसे वृथा ही नहीं चाहता [तो इसमें कारण क्या है?] क्या तुझे किसीने पकड़ लिया है अथवा तू सो रहा है॥
पुत्र, पौत्र, स्त्रियाँ, अन्य युवतियाँ, [अपना] धन, परधन और भोज्यादि पदार्थोंमें न्यूनाधिक भाव होनेसे कभी इच्छा शान्त नहीं होती; किन्तु जब घनानन्दामृतसिन्धु विभु यदुनायक श्रीकृष्ण चित्तमें प्रकट होकर इच्छापूर्वक विहार करते हैं तब यह बात नहीं रहती; क्योंकि उस समय चित्त स्वच्छन्द एवं निर्भय हो जाता है॥
कुछ लोग प्रतिदिन सकाम उपासनासे मनोवांछित फलकी प्रार्थना करते हैं और कोई यज्ञादिसे स्वर्ग और योगादिसे मोक्षकी कामना करते हैं; किन्तु यदुनन्दनके चरणयुगलोंके ध्यानमें सावधान रहनेके इच्छुक हमको लोक, दम, राजा, स्वर्ग और मोक्षसे क्या प्रयोजन है?॥
तारे, सूर्य, चन्द्र, मेरु, मन्दराचल और किसी समय पृथ्वी भी विचलित हो सकती है, परन्तु धर्म और सुजनोंके वाक्य कभी नहीं विचलित होते ॥
जो तत्परता-पूर्वक साधुसेवा में अनन्यबुद्धि रखता हुआ मेरे भक्तों का, निर्मल और शांतचित्तवाले योगियों का, मेरी सेवा-पूजा में अनुराग रखने वालों का तथा निर्मल ज्ञानियों का सदा ही संग करता है, मोक्ष उसके करतलगत होता है और मैं अहर्निश उसकी दृष्टि का विषय बना रहता हूँ, दूसरे किसी उपाय से मैं दर्शन नहीं दे सकता॥
हे स्वामिन्! जन्म-मरण मय दुःखों से भरे हुए इस संसार को छोड़कर, जिसमें ब्रह्मामृत के प्रेमी सभी मुनि और कृतकृत्य यति वर निरत रहते हैं, उस सत्य स्वरूप एकरस आनंदमय अपने आत्म स्वरूप में मैं कब नित्य रमण करूँगा॥
सूर्य की तरह दीप्यमान ज्योतिः स्वरूप, लक्ष्मी से सेवित चरणों वाले तथा अनवरत ध्यानाभ्यास से नित्य आवाहन किए हुए वे भगवान विष्णु मेरे हृदय-कमल में भ्रमर के समान रहते हुए, अज्ञान से उत्पन्न सम्पूर्ण हृदयान्धकार का कब शीघ्रता से नाश करेंगे?॥
कोई भी वस्तु स्वभावतः अच्छी या बुरी नहीं होती। वह वस्तु प्रिय या अप्रिय उस स्थान से होती है जहां उसे ग्रहण करने वाले व्यक्ति की प्राथमिकता या अभिप्राय के आधार पर निर्धारित किया जाता है। चकवों के लिए चन्द्रमा प्रिय और आकर्षक होती है, जबकि चकोरों के लिए शीतल जल से भरा घड़ा प्रिय और आनंददायक होता है॥
गिरिकंदराओं में निवास करने वाले परब्रह्म के ध्यान में मग्न हुए, धन्य योगियों के आनंदाश्रुओं को गोद में बैठे हुए पक्षीगण निःशंक होकर पीते हैं, पर हमलोगों की आयु तो मनोरथमय महल के सरोवर तटों पर स्थित विहार-विपिन में आनंद और प्रमोद करते ही व्यतीत हो जाती है॥
अरे माया, बहिन कुमति! हे पिता मोह! अब तुम लौट जाओ, भगवान करें अब हमसे आपलोगों का वियोग हो जाये! अब मैं शीघ्र ही रमानाथ के चरणकमलों से निर्गत होकर श्रीगंगाजी के प्रवाह में पड़ी हुई शिला के ऊपर बैठकर परब्रह्म का ध्यान करनेवाला हूँ॥
 निरन्तर धर्म का ही अनुशासन करें, लौकिक धर्मों को छोड़ें, साधु पुरुषों की सेवा करें और काम की तृष्णा को पूर्णतः त्यागें, तथा तत्काल ही दूसरे पुरुषों के गुण-दोषों के चिन्तन को छोड़कर भगवत सेवा और भगवत कथा की माधुर्य का आनंद लें॥
मंदमति वाले पुरुष अनित्य धनादि से आनंदित होते हैं और विपत्ति में होने पर अत्यंत विषाद करते हैं, किन्तु विवेकधी की दृष्टि से चलने वाले पुरुषों के लिए न धनादि ही कुछ होता है और न विपत्ति ही॥
न इधर ही कुछ है, न उधर ही, जहां-जहां जाता हूँ वहीं कुछ भी नहीं है, विचार करके देखता हूँ तो यह जगत भी कुछ नहीं है, स्वात्मा के बोध से बढ़कर और कुछ भी नहीं है॥
पुराण श्रवण के पश्चात्, श्मशान से लौटने के बाद और मैथुन करने के अनन्तर जो बुद्धि रहती है, वह यदि सर्वदा बनी रहे तो कौन बंधन से मुक्त न हो जाएगा?॥
विद्याके समान कोई बन्धु नहीं है, मुक्तिसे बढ़कर दूसरी गति नहीं है, वैराग्यसे बढ़कर भाग्य और त्यागसे बढ़कर सुख नहीं है ॥
अनेक जन्मोंके उपरान्त इस परम पुरुषार्थके साधनरूप नरदेहको, जो अनित्य होनेपर भी परम दुर्लभ है, पाकर धीर पुरुषको उचित है कि जबतक वह पुन मृत्युके चंगुलमें न फँसे, तबतक शीघ्र ही अपने निःश्रेयस (मोक्ष) प्राप्तिके लिये प्रयत्न कर ले, क्योंकि विषय तो सभी योनियोंमें प्राप्त होते हैं [ इनके संग्रह करनेमे इस अमूल्य अवसरको न खोवे] ॥
[ कमलवनमें मकरन्दका आस्वादन करनेवाला एक भ्रमर जब कमल बंद होने लगा तो उसमें बंद हो गया, तब वह मनसूबे गाँठने लगा - ] रात बीतेगी, सुन्दर प्रभात होगा, सूर्य उदित होंगे और कमलकी कलियाँ विकसित होंगी [तब मैं भी स्वच्छन्द विचरूँगा] इस प्रकार जब वह कमल- कोशमें बैठा विचार कर रहा था, खेद है कि इतनेहीमें हाथीने कमलको उखाड़ फेंका ॥
जो दुर्बल है, काना है, लँगड़ा है, कनकटा है, पूँछसे हीन है, जिसका सारा अंग घावोंसे भरा और पीबसे भीगा हुआ है, सैकड़ों कीड़ोंसे जिसका शरीर परिपूर्ण है, जो भूखसे व्याकुल और जराग्रस्त है तथा जिसके गलेमें मिट्टीके घड़ेका कण्ठ फँसा हुआ है ऐसा कुत्ता भी कुत्तीके पीछे दौड़ रहा है। ओह ! यह कामदेव मरे हुएको मारता ही है ॥
क्या मेरे ऐसे शुभ दिन आयेंगे, जब श्रीगंगाजीके तटपर हिमालयकी शिलाके ऊपर पद्मासन लगाये हुए, ब्रह्मचिन्तनका अभ्यास करते-करते योगनिद्रा- (समाधि)- के प्राप्त होनेपर वृद्ध मृग नि:शंक होकर मेरे शरीरसे अपने सींग खुजलानेका आनन्द लेंगे॥
आशा नामकी एक बड़ी भारी नदी है, जिसमें मनोरथरूपी जल है, तृष्णारूपी तरंग हैं, रागरूपी ग्राह हैं, संकल्प-विकल्परूपी पक्षी हैं और जो धैर्यरूपी तटके वृक्षको उखाड़ देनेवाली है तथा जिसकी अति गम्भीर और दुस्तर मोहरूपी भँवरे हैं तथा जिसके चिन्तारूपी ऊँचे-ऊँचे करारें हैं, उसके उस पार गये हुए विशुद्धचित्त योगीश्वर ही आनन्दित होते हैं॥
सूर्यके उदय और अस्तसे जीवन क्षीण हो रहा है, विविध कार्योंके भारसे गुरुतर प्रतीत होनेवाले नाना प्रकारके व्यापारोंसे समय जाता मालूम ही नहीं पड़ता। जन्म, जरा और मरणकी विपत्तिको देखकर भी चित्तमें भय नहीं होता। संसार मोहमयी प्रमादरूपी मदिरा पीकर उन्मत्त हो गया है॥
पतंग दीपकके दाहक स्वरूपको न जाननेके कारण ही उसपर गिरता है, मत्स्य भी अज्ञानवश ही मांसखण्डको निगलता है, किन्तु हम कामनाओंको विपत्समूहसे संकीर्ण जानकर भी उन्हें नहीं त्यागते, अहो ! मोहकी महिमा भी बड़ी ही प्रबल है ॥
आयु रंगकी तरह चंचल है, यौवनकी शोभा भी कुछ ही दिन ठहरनेवाली है, धन केवल संकल्पमात्र है, भोगसामग्री वर्षाकी बिजलीकी तरह चमकती है, प्रियतमाओंका प्रेमालिंगन भी चिरस्थायी नहीं, इसलिये संसार-सागरको पार करनेके लिये ब्रह्ममें ही चित्तको लीन करो ॥
शरीर कुबड़ा हो गया, चलते समय छड़ी टेकनी पड़ती है, दाँत टूट गये, दोनों कान भी बहरे हो गये, सिर श्वेत हो गया, नेत्र अन्धकारसमूहसे आवृत हो गये, फिर भी मेरा निर्लज्ज मन विषयोंकी इच्छा करता है ॥
भगवद्गुणश्रवणमें परीक्षित् विशिष्ट हुए, कीर्तनमें शुकदेवजी, स्मरणमें प्रह्लादजी, पादसेवनमें श्रीलक्ष्मीजी, पूजनमें महाराज पृथु, वन्दनमें अक्रूरजी, दास्यमें श्रीहनुमान्जी, सख्यमें अर्जुन और सर्वस्व आत्मसमर्पणमें राजा बलि विशिष्ट हुए। भगवान् श्रीकृष्णकी प्राप्ति ही इन सभीका परम लक्ष्य था ॥
क्या वृक्ष नहीं जीते हैं, धौंकनी क्या श्वास नहीं लेती और अन्यान्य ग्राम्यपशु (शूकर- कूकर आदि) क्या भोजन और मल-मूत्र नहीं करते हैं ॥
जो मेरा नाम संकीर्तन करता हुआ मेरी सन्निधिमें रहता है, हे अर्जुन! मैं तुझसे सच कहता हूँ, मैं उसके हाथ बिका रहता हूँ ॥
जो मनुष्य वीतराग एवं पर- अपरके ज्ञाता होकर सुरगुरु भगवान् नारायणक सर्वदा स्मरण करते हैं, वे उस ध्यानके द्वारा पापोंसे छूटकर पुनः माताके स्तनोंक दूध नहीं पीते [अर्थात् वे जन्म-मरणसे रहित हो मुक्त हो जाते हैं ] ॥
जिन्होंने एक बार भी श्रीकृष्णचन्द्रके चरण-कमलोंमें, उनके गुणोंमें अनुराग रखनेवाला अपना मन लगा दिया है, वे निष्पाप हो जानेसे फिर यमराज अथवा पाश लिये हुए यमदूतोंको स्वप्नमें भी नहीं देखते ॥
[ गोपियोंने कहा-] जिनकी कृपाकटाक्ष अपने ऊपर होनेके लिये अन्य देवता प्रयत्न करते रहते हैं, वे श्रीलक्ष्मीजी आपके हृदयधाममें स्थान पाकर भी तुलसीजीके साथ आपके भक्तोंद्वारा सेवित जिस चरणरजको चाहती हैं उसी चरणरेणुकी शरणमें आज लक्ष्मीजीकी ही भाँति हम भी आयी हैं ॥
आकाश, वायु, अग्नि, जल, पृथ्वी, नक्षत्र, जीव-जन्तु, दिशाएँ, वृक्ष, नदियाँ, समुद्र तथा और भी जो कुछ भूतजात हैं; वे सब हरिका ही तो शरीर हैं, इसीलिए सभी को अनन्यभाव से प्रणाम करें ॥
आपके मंगलमय नाम और रूप को सुनता, कहता, स्मरण करता और चिन्तन करता हुआ जो आपके चरणों में दत्तचित्त होकर क्रियाएं प्रवृत्त रहता है, वह फिर संसार में जन्म नहीं लेता ॥
वाणी आपके गुणानुवाद में, श्रवण आपके कथाश्रवण में, हाथ आपकी सेवा में, मन चरणकमलों के स्मरण में, सिर आपके निवासभूत सारे जगत के प्रणाम करने में तथा नेत्र आपके चैतन्यविग्रह संतजनों के दर्शन में लगे रहें ॥
भगवान के गुण वास्तव में ऐसे हैं कि आत्माराम और असंग मुनियों को भी उनमें निःस्वार्थ भक्ति का आनंद मिलता है॥
गोविन्द की भक्ति धारण करने वाले मनुष्य के आस-पास भूत, पिशाच और अन्य सभी ग्रह शुभ रहते हैं, ब्रह्मा और देवता सदैव प्रसन्न रहते हैं, और उसके घर में लक्ष्मी स्थिर रहती है॥
समस्त संसारमें परम निर्धन होकर भी वे धन्य हैं जिनके हृदयमें एक भगवद्भक्तिक वास है, क्योंकि भगवान् हरि भी उनके भक्तिसूत्रसे बँधकर अपने लोकको छोड़कर उनके हृदय में प्रवेश करते हैं ॥
नित्य ही अनेक तरहके वेष धारण करनेवाले, अनेक मतोंमें भ्रमण करनेवाले, नाना तीर्थोंकी सेवा करनेवाले, जपपरायण और मौनव्रती - ये सभी उदरपूर्तिके निमित्त वाद-विवादमें लगे हुए जान पड़ते हैं। मुनिजन तो ज्ञानसे ही मुक्ति बतलाते हैं और भक्ति तो मुक्तिसे भी दुर्लभ है ॥
जो भगवान् विवश होकर उच्चारण किये जानेपर भी प्रत्यक्ष ही पापसमूहको ध्वंस कर देते हैं, वे ही साक्षात् जिसके हृदयको कभी नहीं छोड़ते तथा जिसने अपने प्रेमरूपी डोरीसे उनके चरण-कमलोंको बाँध रखा है, वही भगवद्भक्तोंमें प्रधान कहा गया है ॥
जिन (भगवान्) की चरणरजसे प्रसन्न [भक्त] न स्वर्गकी, न साम्राज्यकी, न ब्रह्मपदकी, न पातालके आधिपत्यकी, न योगसिद्धिकी और न मोक्षकी ही इच्छा करते हैं ॥
हे अर्जुन! जो केवल मेरे ही भक्त हैं वे मेरे वास्तविक भक्त नहीं। मेरे उत्तम भक्त तो वे ही हैं जो मेरे भक्तोंके भक्त हैं ॥
हे कमलनयन ! हाथ जोड़कर सिर नवाकर पुलकित शरीरसे गद्गदकण्ठ हो नेत्रोंमें आँसू भरकर आपके युगलचरणोंके ध्यानामृतका आस्वाद लेते हुए हमारा जीवन व्यतीत हो ॥
जो पुरुष चित्तको प्रसन्न करनेवाला, व्यसनसे विमुक्त, शोक और तापको शान्त करनेवाला, पूज्यभाव बढ़ानेवाला, कर्णसुखद, न्यायानुकूल, सत्य, हितकर, मानरहित, अर्थगर्भित, विवादरहित और निर्दोष वचन बोलता है, उसे ही बुधजन संत कहते हैं ॥
ज्ञानियोंके लिये चिन्ता और दीनतासे रहित भिक्षान्न ही भोजन होता है, नदीका जल ही पीनेके लिये होता है, स्वतन्त्रतापूर्वक शासनरहित स्थिति होती है, श्मशान अथवा वनमें निर्भय निद्रा होती है, धोने-सुखानेसे रहित दिशाएँ ही वस्त्र होती हैं, पृथ्वी ही शय्या होती है, वेदान्तवीथियोंमें ही वे विचरण करते हैं; इस प्रकार विद्वानोंकी परब्रह्ममें ही क्रीड़ होती है ॥
जिस- किसी भी वर्णके शरीरमें ज्ञानका उदय हुआ हो, मैं जन्म-जन्म उसीके दासोंका दास होऊँ ॥
जो ब्रह्मानन्दस्वरूप, परम सुखदाता, केवल ज्ञानमूर्ति, द्वन्द्वोंसे पृथक्, आकाशके समान निर्लेप, तत्त्वयसि आदि महावाक्यका लक्ष्यार्थभूत, एक, नित्य, निर्मल, कूटस्थ समस्त बुद्धियोंके साक्षी और भावोंसे अतीत हैं उन त्रिगुणसे रहित सद्गुरुको मैं प्रणाम करता हूँ ॥
अर्थात् सत्य की ही विजय होती है, असत्य की नहीं तात्पर्य यह है कि उस ब्रह्म की प्राप्ति में सत्य की प्रतिष्ठा होनी चाहिये, क्योंकि यह ब्रह्म को प्राप्त करने का महत्वपूर्ण साधन है। इस संसार में अन्य कार्यों में भी सत्य की ही विजय होती है। मिथ्या भाषण, कपट आदि का सहारा लेने वालों को दुःख और निराशा ही हाथ लगती हैं। अतएव बुद्धिमान प्राणी सत्य भाषण और सदाचार को ही अपनाते हैं, झूठ को नहीं । ऐसे लोग जिनकी वासना सर्वथा समाप्त हो गई है, जिस मार्ग से वहाँ पहुँचते हैं, उस मार्ग में सत्य पूर्णाधार ब्रह्म स्थित हैं उस परमब्रह्म को प्राप्त करने का एकमात्र विकल्प सत्य ही है।
यह सोचकर अपने पिता से पूछा पिताजी आप मुझे किसे दान करेंगे ? दूसरी और तीसरी बार पूछा उसने (पिता ने कहा तुझे मैं मृत्यु को देता हूँ।
(नचिकेता कहता है) स्वर्ग लोक में कोई भय नहीं होता, न वहाँ तुम रहते हो, न वृद्धावस्था का भय है। भूख और प्यास दोनों का अतिक्रमण कर के मनुष्य स्वर्ग लोक में आनन्द करता है।
हे यम ऐसे आप स्वर्ग प्राप्ति के साधन रूप अग्नि विद्या को जानते हैं उस अग्नि में श्रद्धा रखने वाले मुझे बताइये स्वर्ग लोक में रहने वाले मनुष्य अमरता को प्राप्त करते हैं। इस प्रकार द्वितीय वरदान के रूप में माँगता हूँ
हे नचिकेता भलीभाँति जानने वाला स्वर्ग प्रदायिनी अग्नि विद्या को (मैं) तुमसे अच्छी प्रकार बताता हूँ (तथा) उसको मुझसे भली प्रकार से जान लो तुम (उस) अविनाशी लोक की प्राप्ति कराने वाली उसकी आधार स्वरूपा इस विद्या को (बुद्धि रूपी) गुफा में छिपी हुई जानो।
उस यमराज ने लोक के आदि स्वरूपा कारण अग्नि के सम्बन्ध में उसे (नचिकेता को बताया। (याज्ञिक कुण्ड की रचना में) जिन-जिन जितनी तथा जिस प्रकार की ईट ( लगती है वे सभी बातें बतायी) तथा उस नचिकेता ने भी वह जिस प्रकार सुना था, वैसा ही समझकर यमराज को पुनः सुना दिया। उसके बाद यमराज ने उस पर संतुष्ट होकर पुनः कहा।
हे नचिकेता! यह तुम्हें बतलायी गई स्वर्ग प्रदान करने वाली अग्नि विद्या है, जिसको तुमने द्वितीय वर के रूप में प्राप्त किया। लोग इस अग्नि विद्या को तुम्हारे ही नाम से कहा करेंगे। हे नचिकेता! ( अब तुम) तीसरा वरदान वरण करो।
प्राचीनकाल में इसके सम्बन्ध में देवों ने भी संशय किया था। यह सहज ही समझ में आने वाला नहीं है। यह विषय अत्यन्त सूक्ष्म है (हे नचिकेता) कोई दूसरा वरदान तुम माँग लो। मुझ पर दबाव न डालो, इस आत्मज्ञान सम्बन्धी वर को मेरे लिए लौटा दो।
(नचिकेता ने कहा) इस विषय में देवताओं ने भी विचार किया था ( किन्तु निर्णय नहीं कर पाये) हे यमराज! तुम जिसको सरलतापूर्वक जानने योग्य नहीं है ऐसा कहते हैं और इस गुप्त ज्ञान का आपके समान दूसरा वक्ता नहीं मिल सकता। इसके समान कोई दूसरा वरदान नहीं है।
(यमराज ने पुनः कहा) यदि इस वरदान के सदृश (अन्य) वरदान को माँगते हो, तो धन तथा दीर्घकाल तक जीवन के साधन का वरण करो हे नचिकेता ! तुम विशाल पर (उन्नति के साथ) बढ़ो, तुमको समस्त इच्छाओं का या भोगों का भोग करने वाला बनाता हूँ।
मनुष्य धन-सम्पदा से कभी तृप्ति नहीं प्राप्त कर सकता। यदि आपका दर्शन प्राप्त हुआ है, तो धन भी प्राप्त कर लेंगे जब तक आप शासन करते रहेंगे, तब तक हम जीते रहेंगे। मेरे माँगने योग्य वरदान तो वही है।
कल्याण (का मार्ग) अलग है और प्रिय लगने वाला (भोग-विलास का) मार्ग अलग है। वे अलग-अलग प्रयोजन वाले दोनों पुरुष को बाधते हैं, उन दोनों में कल्याण का मार्ग अपनाने वाले का कल्याण होता है तथा जो प्रेय का चयन करता है, पुरुषार्थ रूप लक्ष्य से हीन हो जाता है।
श्रेय तथा प्रेय (यह दोनों) मनुष्य के समक्ष एक साथ आते हैं। विद्वान उन दोनों की सम्यक विवेचना कर पृथक-पृथक समझ लेता है। वह श्रेष्ठ बुद्धि युक्त मनुष्य प्रेय की अपेक्षा श्रेय का वरण करता है। मूर्ख लौकिक योग क्षेम की इच्छा से प्रेय मार्ग का वरण करता है।
जो अविद्या और विद्या नाम से प्रसिद्ध है, ये दोनों विपरीत तथा भिन्न-भिन्न फल देने वाली हैं। तुम नचिकेता को विद्या का इच्छुक मानता हूँ (क्योंकि) तुम्हें बहुत सी भी कामनायें प्रलोभित नहीं कर सकीं।
धन के मोह के कारण मोहित बने प्रमाद करते हुए अज्ञानी को मृत्यु के बाद (परलोक) दिखाई नहीं देता। यही प्रत्यक्ष दिखाई देने वाला लोक ही सत्य है, इसके सिवाय दुसरा कुछ भी नहीं, इस प्रकार मानने वाले बारम्बार मेरे वश में अर्थात यमराज के वश में आते है
जिस आत्मा का ज्ञान बहुत लोगों को सुनने को भी नहीं मिलता, जिरा (आत्म ज्ञान ) को बहुतों से सुनकर भी जान नहीं पाते, ऐसे इस गूढ़ आत्म तत्व का वर्णन करने वाला महापुरुष भी आश्चर्य से प्राप्त होता है (और) योग्य उपदेश देने वालों के उपदेश से (उरो ) जान लेने वाला भी आश्चर्यमय होता है।
मैं जानता हूँ कि कर्म फल रूपी सांसारिक निधि अनित्य है, क्योंकि विनाशशील पदार्थों से नित्य पदार्थ परमात्मा को प्राप्त नहीं किया जा सकता, इस कारण मेरे द्वारा नचिकेत नाम के अग्नि का चयन किया गया (इस प्रकार) अनित्य पदार्थों से नित्य (परमपद) को प्राप्त हुआ हूँ।
सभी वेद जिस परम तत्व का विवेचन करते हैं और सभी प्रकार की तपस्यायें जिसकी प्राप्ति के साधन है, जिसकी इच्छा करते हुए (व्यक्ति) ब्रह्मचर्य का आचरण करते हैं, उस परम तत्व को सारांश रूप में तुम्हें बतलाता हूँ, वह ओउम अक्षर है।
यह सत्य ज्ञान स्वरूप आत्मा न उत्पन्न होता है अथवा (न) मरता है। यह न तो स्वयं किसी से उत्पन्न हुआ है और न इससे कोई उत्पन्न है (यह) आजन्मा नित्य, हमेशा एकरस में रहने वाला, प्राचीन है। यह शरीर के नष्ट होने पर भी नष्ट नहीं होता।
यह परम ब्रह्म परमात्मा न वेद एवं शास्त्रों के उपदेश से न तार्किक बुद्धि से न बहुत सुनने से ही प्राप्त होता है। यह जिसका स्वयं वरण करता है, उसे ही प्राप्त होता है। यह आत्मा अपने निश्छल एवं सूक्ष्म शरीर को उसके लिए प्रकाशित करता है।
(सहार की स्थिति में) जिस आत्मा के लिए ब्राह्मण तथा क्षेत्रीय ओदन (चावल) के सदृश होते हैं, जिसके लिए मृत्यु उपसेवन (सहायक भोज्य सामग्री दाल तरकारी आदि) बनते हैं, वह ब्रह्म जहाँ है, सामान्य बुद्धि का कौन मनुष्य (उसे) जान पाता है।
जो ब्रह्म वेत्ता महापुरुष, पाँच प्रकार की अग्नियों का सेवन करने वाले और तीन बार नचिकेत नामक अग्नि का चयन करने वाले बताते है. शुभ कर्मों के फलस्वरूप यज्ञ फल का भोग करने वाले इस संसार में बुद्धि रूपी गुफा में हृदयाकाश में प्रविष्ट छाया और धूप के सदृश कहते हैं।
(हे नचिकेता) जीवात्मा को रवि के रूप में जानो और शरीर को ही रथ (समझो, तथा बुद्धि को सारथि समझो और मन को ही लगाम समझो इन्द्रियों ही रथ के अश्व कहे गये हैं, उनके विषय को भोगने का मर्ग कहते हैं। इन्द्रिय तथा मन से युक्त आत्मा ही भोक्ता है. इस प्रकार से कहा गया है।
जो हमेशा अवशीत अर्थात चंचल मन से युक्त (होता हुआ) अविवेकी होता है, उसके असावधान सारथि की इन्द्रियों दुष्ट पोड़ों के समान वश में नहीं रहने वाली होती है। परन्तु जो कोई हमेशा वश में किये हुए मन से विवेकशील या बुद्धिमान होता है. उस सावधान सारथि की इन्द्रियों उत्तम घोड़ों की भांति वश में रहती है।
जो मनुष्य सर्वथा शुद्ध होकर ब्रह्मवेत्ता विद्वानों की सभा में श्राद्धकाल में इस परम गूढमय रहस्य को श्रवण करता है, वह अनन्त फल के लिए (मोक्ष के लिए) समर्थ हो जाता है। अनन्त (मोक्ष) होने में समर्थ हो जाता है।
इन्द्रों के द्वारा जिनकी पूजा की गई, ऐसे अरिहन्त भगवान् सिद्धि के स्वामी ऐसे सिद्ध भगवान्, जिन शासन को प्रकाशित करनेवाले ऐसे आचार्य, सिद्धांत को सुव्यवस्थित पढ़ाने वाले ऐसे पूज्य उपाध्याय, रत्नत्रय के आराधक ऐसे साधु, ये पाँचों परमेष्ठी प्रतिदिन तुम्हारे पापों को नष्ट करें और तुम्हें सुखी करें।
भगवान् ऋषभदेव की निर्वाणभूमि कैलाश पर्वत पर है। महावीरस्वामी की पावापुर में है। वासुपूज्य स्वामी की चम्पापुरी में हैं। नेमिनाथ स्वामी की ऊर्जयन्त पर्वत के शिखर पर और शेष बीस तीर्थंकरों की निर्वाणभूमि श्री सम्मेदशिखर पर्वत पर है, जिनका अतिशय और वैभव विख्यात है। ऐसी ये सभी निर्वाण भूमियाँ तुम्हें निष्पाप बना दें और तुम्हें सुखी करें।
एक सौ बारह करोड़, तेरासीलाख अठ्ठावन हजार और पाँच पद प्रमाण ऐसे इस श्रुतज्ञान को मैं नमस्कार करता हूँ ॥
जब भी कोई मुग्धा युवती घर से भगी, यह पता नहीं चला कि वह कहाँ गयी। उस समय लोग यही मानने लगे कि उसे जरद्गव उठा ले गया।
बाद में जब वह मोहमयी मुम्बई नगरी में मिली तो लोगो ने कहा अरे, भ्रमरवृत्ति यह जरद्गव उसके सौन्दर्यरस को चूष कर उसे - मुम्बई में फेक दिया।
तब बड़े गुरुजी अपने पास से दरिद्र छात्रों के भोजन पानी की व्यवस्था करते और इस पर गुरुआइन के ताने और उलाहने उन्हें सुनने पड़ते।
उस दिन किसी सूत्र पर प्रौढमनोरमा की व्याख्या को लेकर गुरुजी के मन में सन्देह हो आया। उन्होंने मुझ से कहा रघुवीर! हमारे कमरे में जा कर प्रौढमनोरमा की पोथी ले आ।
 मुने! (अच्छा,) अब मैं फिर आपसे पार्वतीकी उत्पत्तिके विषयमें वर्णन कर रहा हूँ, आप ध्यान देकर (सम्बद्ध) स्कन्दके जन्मकी शाश्वत (नित्य, सदा विराजनेवाली) कथा सुनें। सतीके देह त्याग कर देनेपर रुद्र भगवान् निराश्रय विधुर हो गये एवं ब्रह्मचर्यव्रतका पालन करते हुए तपस्या करने लगे। वे शङ्करजी (पहले) दैत्योंके दर्पको चूर्ण करनेवाले देवताओंके सेनानी थे। परंतु अब उन्होंने (रुद्र-रूपका त्याग कर) शिव स्वरूप धारण कर लिया तथा तपमें लगकर सेनापति (स्थायी) पदका भी परित्याग कर दिया। फिर तो देवताओंके ऊपर उनके सेनापति शिवसे विरहित हो जानेके कारण दानवश्रेष्ठ महिषने बलपूर्वक आक्रमण कर उन्हें परास्त कर दिया ॥
 सत्ययुग के प्रारम्भमें सोमवंशमे ऋक्षनामके एक महाबलवान् राजा उत्पन्न हुए। उन् ऋक्षसे संवरणकी उत्पत्ति हुई। पिताने उसे बचपनमें हैं राज्यपर अभिषिक्त कर दिया। वह बाल्यकालमें भी सद धर्मनिष्ठ एवं मेरा भक्त था। वरुणके पुत्र वसिष्ठ उसके पुरोहित थे। उन्होंने उसे अङ्गसहित सम्पूर्ण वेदोंक पढ़ाया। एक दिनकी बात है कि अनध्याय (छुट्टी) रहनेपर वह राजपुत्र ( संवरण) तपोनिधि वसिष्ठको सर्भ कार्य सौंपकर वनमें चला गया ॥
फिर शिकारके लिये व्याक्षिप्त (व्यग्र) वह अकेला ही वैभ्राज नामक निर्जन वनमें पहुँचा। उसके बाद वह उन्मादसे ग्रस्त हो गया। उस वनमें सभी ऋतुओंमें फूल फूलते रहते थे, सुगन्धि भी रहती थी, फिर भी उससे संतृप्त न होनेके कारण वह कुतूहलवश बनमें चारों ओर विचरण करने लगा। वहाँ उसने फूले हुए श्वेत, लाल, पीले कमल, कुमुद एवं नीले कमलोंसे भरे उस वनको देखा । अप्सराएँ एवं देवकन्याएँ वहाँ सदा मनोरञ्जन ( मनबहलाव ) किया करती थीं। संवरणने उनके बीच एक अत्यन्त सुन्दरी कन्याको देखा ॥
उसे देखते ही वह राजा कामदेवके वाणसे पीडित (कामसे आशित) हो गया और इसी प्रकार वह कन्या भी उसे देखकर कामबाणसे अधीर (मोहित) हो गयी। कामके बाणोंसे विवश होकर वे दोनों अचेत से हो गये। राजा घोड़ेकी पीठपर रखे हुए आसनसे खिसककर पृथ्वीपर गिर पड़ा और इच्छाके अनुसार अपना रूप बना लेनेवाले महात्मा गन्धर्वलोग उसके पास जाकर उसे जलसे सींचने लगे। (फिर) वह दूसरे ही क्षण चेतनामें आ गया। तब अप्सराओंने उसे मधुर वचनरूपी जलसे भी आश्वस्त किया और उसे उठाकर उसके पिताके घर ले गर्यो ।
फिर वह राजा (अपने घोड़ेपर चढ़कर (अपने ) श्रेष्ठ पैठण नगर इस प्रकार चला गया, जैसे कोई इच्छाके अनुसार चलनेवाला देवता ( सरलतासे) मेरुशृङ्गपर चला जाय। ऋक्षके पुत्र संवरणने पर्वतपर देवकन्या तपतीको जबसे अपनी आँखोंसे देखा था, तबसे वह दिनमें न तो भोजन करता था और न रात्रिमें सोता ही था। फिर सब कुछ जाननेवाले एवं शान्त तथा तपस्याके निधिस्वरूप वरुणके पुत्र महायोगी वसिष्ठ उस वीर राजपुत्रको तपतीके कारण संतापमें पड़े देखकर आकाशमें ऊपर जाकर (मध्य आकाशमें स्थित ) सूर्यमण्डलमें प्रवेश किया तथा वहाँ रथपर बैठे हुए तेज किरणवाले सूर्यदेवका उसने दर्शन किया ॥
द्विजश्रेष्ठ वसिष्ठने सूर्यदेवको देखकर प्रणाम किया। फिर वे सूर्यके द्वारा प्रत्यभिवादन (प्रणामके बदले प्रणाम) किये जानेपर उनके समीप जाकर रथमें बैठ गये। सूर्यदेवके पास रथपर बैठे हुए अग्निशिखाके समान चमचमाती जटावाले वरुणके पुत्र वसिष्ठ दूसरे सूर्यके समान सुशोभित होने लगे। फिर भगवान् सूर्यने उन तपस्वी (अतिथि) का अर्घ्य आदिसे (सत्कार) किया, उसके बाद उनसे उनके आनेका कारण पूछा तब तपोधन वसिष्ठजीने सूर्यसे कहा- अति तेजस्वी देवेश! मैं राजपुत्र संवरणके लिये आपसे कन्याकी याचना करने आया हूँ उसे आप (कृपया ) प्रदान करें ॥  उसके बाद उनसे उनके आनेका कारण पूछा तब तपोधन वसिष्ठजीने सूर्यसे कहा- अति तेजस्वी देवेश! मैं राजपुत्र संवरणके लिये आपसे कन्याकी याचना करने आया हूँ उसे आप (कृपया ) प्रदान करें ॥
राजाने कुरुके लिये सुन्दर स्वरूपवाली सुदामाकी पुत्री सौदामिनीको चुना और सुदामा राजाने भी उसे कुरुको विधिवत् प्रदान कर दिया। उस राजकुमारीको पाकर वह (कुरु) धर्म और अर्थका (यथावत्) पालन करते हुए उस तन्वङ्गी अर्थात् कृशाङ्गीके साथ गार्हस्थ्य धर्म वैसे ही रहने लगा, जैसे पौलोमी (शची) के साथ इन्द्र दाम्पत्य जीवन व्यतीत करते हुए रहते हैं। उसके बाद बलवान् राजाने राज्यभारके वहन करनेमें राज्यकार्य संचालनमें उसे समर्थ जानकर विधिपूर्वक युवराज- पदपर अभिषिक्त कर दिया। तब पिताके द्वारा अपने राज्यपदपर अभिषिक्त होकर कुरु औरस पुत्रकी भाँति अपनी प्रजाका और पृथ्वीका पालन करने लगे ॥
[प्रविष्ट होनेके बाद राजाने] वहाँपर पापनाशिनी उस पवित्र सरस्वती नदीको देखा, जो पर्कट (पाकड़) वृक्षसे उत्पन्न ब्रह्माकी पुत्री है वह हरिजिह्वा ब्रह्मपुत्रो और सुदर्शन- जननी नामसे भी प्रसिद्ध है। वह सुविस्तृत हद बढ़ा ताल या झील) में स्थित है। उसके तटपर करोड़ों तीर्थ हैं। उसके जलको देखते ही राजाको उसमें स्नान करनेकी इच्छा हुई। उन्होंने खान किया और बड़े प्रसन्न हुए। फिर वे उत्तर दिशामें स्थित ब्रह्माकी समन्तपञ्चक वेदीपर गये। वह समन्तपञ्चक नामक धर्मस्थान चारों ओर पाँच-पाँच योजनतक फैला हुआ है ।।
[भगवान् विष्णु बोले ]- लोकोंके स्वामी ब्रह्माकी पाँच वेदियों धर्म- सेतुके सदृश हैं, जिनपर देवाधिदेव विश्वेश्वर श्रीशम्भुने यज्ञ किया था। प्रयाग मध्यवेदी है, गया पूर्ववेदी और अनन्त फलदायिनी जगन्नाथपुरी दक्षिणवेदी है। (इसी प्रकार) तीन कुण्डोंसे अलंकृत पुष्करक्षेत्र पश्चिम वेदी है और अव्यय समन्तपञ्चक उत्तर वेदी है। राजर्षि कुरुने सोचा कि इस (समन्तपञ्चक) क्षेत्रको महाफलदायी करूँगा (बनाऊँगा) और यहीं समस्त मनोरथों (कामनाओं) - की खेती करूँगा ॥
 पहले समय में ब्राह्मणोंने सरस्वती और दृषद्वती (घग्गर) के बीचमें स्थित कुरुक्षेत्रमें आसीन मुनिप्रवर वृद्ध लोमहर्षणसे वहाँ स्थित सरोवरकी महिमा पूछी और इस सरोवरके विस्तार, विशेषतः तीर्थों और देवताओंके माहात्म्य एवं वामनके प्रादुर्भावकी कथा कहनेकी प्रार्थना की। उनके इस वचनको सुनकर रोमाञ्चित होते हुए पौराणिक ऋषि लोमहर्षण उन्हें प्रणाम कर (फिर) इस प्रकार बोले - ॥
(इसी प्रकार ) सरोवरके मध्यमें पैठकर महात्मा रुद्रने भी इस तीर्थका सेवन किया, जिससे महातेजस्वी (उन) हरको स्थाणुत्व (स्थिरत्व) प्राप्त हुआ। आदिमें यह 'ब्रह्मवेदी' कहा गया था, किंतु आगे चलकर इसका नाम 'रामहद' हुआ। उसके बाद राजर्षि कुरुद्वारा जोते जानेसे इसका नाम 'कुरुक्षेत्र' पड़ा। तरन्तुक एवं अरन्तुक नामके स्थानोंका मध्य तथा रामहद एवं चतुर्मुखका मध्यभाग समन्तपञ्चक है, जो कुरुक्षेत्र कहा जाता है। इसे पितामहकी उत्तरवेदी भी कहते हैं ॥
बलशाली मय और शम्बरकी विजय वैजयन्ती फहराने लग गयी। धर्मकार्य सर्वत्र होने लग गये। फलतः दिशाएँ शुद्ध हो गयीं। सूर्य दैत्योंके मार्ग (दक्षिण अयन) में चले गये। (दैत्योंके शासनमें) प्रह्लाद, शम्बर, मव तथा अनुहाद- ये सभी दैत्य सभी दिशाओंकी रक्षा करने लगे। आकाश भी दैत्योंसे रक्षित हो गया। देवगण स्वर्गमें होनेवाले यज्ञोंकी शोभा देखने लगे। सारा संसार प्रकृतिमें स्थित और (व्यवस्थित) हो गया तथा सभी सन्मार्गपर चलने लगे। सर्वत्र पापोंका अभाव और धर्म- भावका उत्कर्ष हो गया ॥
(इसी प्रकार) सरोवरके मध्यमें पैठकर महात्मा रुद्रने भी इस तीर्थका सेवन किया, जिससे महातेजस्वी (उन) हरको स्थाणुत्व (स्थिरत्व) प्राप्त हुआ। आदिमें यह 'ब्रह्मवेदी' कहा गया था, किंतु आगे चलकर इसका नाम 'रामहद' हुआ। उसके बाद राजर्षि कुरुद्वारा जोते जानेसे इसका नाम 'कुरुक्षेत्र' पड़ा। तरन्तुक एवं अरन्तुक नामके स्थानोंका मध्य तथा रामहद एवं चतुर्मुखका मध्यभाग समन्तपञ्चक है, जो कुरुक्षेत्र कहा जाता है। इसे पितामहकी उत्तरवेदी भी कहते हैं ॥
बलशाली मय और शम्बरकी विजय वैजयन्ती फहराने लग गयी। धर्मकार्य सर्वत्र होने लग गये। फलत: दिशाएँ शुद्ध हो गयीं। सूर्य दैत्योंके मार्ग (दक्षिण अयन) में चले गये। (दैत्योंके शासनमें) प्रह्लाद, शम्बर, मय तथा अनुहाद - ये सभी दैत्य सभी दिशाओंकी रक्षा करने लगे। आकाश भी दैत्योंसे रक्षित हो गया। देवगण स्वर्गमें होनेवाले यज्ञोंकी शोभा देखने लगे। सारा संसार प्रकृतिमें स्थित और (व्यवस्थित) हो गया तथा सभी सन्मार्गपर चलने लगे। सर्वत्र पापोंका अभाव और धर्म भावका उत्कर्ष हो गया ॥
बलवानोंमें श्रेष्ठ महातेजस्वी दैत्यराज बलि देवराजके पराजय हो जानेपर मैं तुमपर प्रसन्न हूँ। तुम्हारा मङ्गल हो क्योंकि तुमने संग्राममें पराक्रम दिखाकर देवोंके राज्यको जीत लिया है। इसलिये तुम्हारे श्रेष्ठ बलको देखकर मैं स्वयं आयी हूँ। दानव! असुरोंके स्वामी! हिरण्यकशिपुके कुलमें उत्पन्न हुए तुम्हारा यह कर्म ऐसा है   इसमें कोई आश्चर्यकी बात नहीं है। राजन्! आप दैत्यश्रेष्ठ अपने प्रपितामह हिरण्यकशिपुसे भी विशिष्ट (प्रभावशाली) हैं  क्योंकि आप पूरे तीनों लोकोंमें समृद्ध इस राज्यका भोग कर रहे हैं ॥  क्योंकि तुमने संग्राममें पराक्रम दिखाकर देवोंके राज्यको जीत लिया है। इसलिये तुम्हारे श्रेष्ठ बलको देखकर मैं स्वयं आयी हूँ। दानव! असुरोंके स्वामी! हिरण्यकशिपुके कुलमें उत्पन्न हुए तुम्हारा यह कर्म ऐसा है इसमें कोई आश्चर्यकी बात नहीं है। राजन्! आप दैत्यश्रेष्ठ अपने प्रपितामह हिरण्यकशिपुसे भी विशिष्ट (प्रभावशाली) हैं
धन की दान-प्रदान, भोग-उपभोग, नाश-विनाश तीन प्रकार की गतियाँ होती हैं। जो मनुष्य ना देता है अर्थात् दान नहीं करता है, न खाता है अर्थात् भोग नहीं करता है, उस मनुष्य के धन की तीसरी गति अर्थात् धन का नाश हो जाता है ।
कान वेद-शास्त्र इत्यादि के श्रवण से ही शोभित होते हैं, न कि कानों में कुण्डल धारण करने से। हाथ दान कर्म से सुशोभित होते हैं, न कि कंगन से । दयापरायण मनुष्य का शरीर परोपकार से सुशोभित होता है। चन्दन की गन्ध से नहीं।
वास्तव में सत्य वचन श्रेष्ठ विभूषण है । सुन्दर स्त्री का भूषण लज्जा और पतली कमर है। ब्राह्मणों का भूषण विद्या एवं क्षमा ही है। वास्तव में सभी मनुष्यों का अलंकार शील है।
