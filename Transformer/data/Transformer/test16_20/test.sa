परन्तु यस्मिन् दिने मम समीपं वन्यजीवः न आगमिष्यति, तस्मिन् दिने सर्वान् अपि वन्यजीवान् मारयिष्यामि एव , इति।
यस्मिन् देशे न सम्मानो न वृत्तिर्न च बान्धवाः । न च विद्याऽऽगमः कश्चित् तं देशं परिवर्जयेत् ।
ते पुत्रा ये पितुर्भक्ताः स पिता यस्तु पोषकः । तन्मित्रं यस्य विश्वासः सा भार्या यत्र निर्वृतिः ।।
न विश्वसेत् कुमित्रे च मित्रे चाऽपि न विश्वसेत् । कदाचित् कुपितं मित्रं सर्व गुह्यं प्रकाशयेत् ।।
शेले शेले न माणिक्यं मौक्तिकं न गजे गजे। साधवो न हि सर्वत्र चन्दनं न वने वने।।
माता शत्रु पिता वैरी येन बालो न पाठितः । न शोभते सभामध्ये हंसमध्ये बको यथा ।।
आयुः कर्म च वित्तं च विद्या निधनमेव च । पञ्चैतानि हि सृज्यन्ते गर्भस्थस्यैव देहिनः । ।
कुग्रामवासः कुलहीनसेवा कुभोजनं क्रोधमुखी च भार्या। पुत्रश्च मूर्खो विधवा च कन्या विनाऽग्निना पट् प्रदहन्ति कायम् ।।
किं तया क्रियते धेन्वा या न दोग्ध्री न गर्भिणी। कोऽर्थः पुत्रेण जातेन यो न विद्वान् भक्तिमान् ।।
सा भार्या या शुचिर्दक्षा सा भार्या या पतिव्रता । सा भार्या या पतिप्रीता सा भार्या सत्यवादिनी ।।
कः कालः कानि मित्राणि को देश को व्ययाऽऽगमौ ।कश्चाऽहं का च मे शक्तिरिति चिन्त्यं मुहुर्मुहुः ।।
पादाभ्यां न स्पृशेदग्निं गुरुं ब्राह्मणमेव च। नैव गं न कुमारी च न वृद्धं न शिशुं तथा।।
नाग्निहोत्रं विना वेदा न च दानं विना क्रिया । न भावेन विना सिद्धिस्तस्माद्भावो हि कारणम् ।।
गन्धः सुवर्णे फलमिक्षुदण्डे नाकारि पुष्पं खलु चन्दनस्य । विद्वान् धनाढ्यश्च नृपश्चिरायुः धातुः पुरा कोऽपि न बुद्धिदोऽभूत् ।।
अहिं नृपं च शार्दूलं किटिं च बालकं तथा ।परश्वानं च मूर्ख च सप्त सुप्तान् न बोधयेत् ।।
कवयः किं न पश्यन्ति किं न कुर्वन्ति योषितः । मद्यपाः किं न जल्पन्ति किं न भक्षन्ति वायसाः ।।
कवयः किं न पश्यन्ति किं न कुर्वन्ति योषितः । मद्यपाः किं न जल्पन्ति किं न भक्षन्ति वायसाः ।।
विप्रो वृक्षस्तस्य मूलं च संध्या वेदाः शाखा धर्मकर्माणि पत्रम्। तस्मान्मूलं यत्नतो रक्षणीयं छिजे मूले नैव शाखा न पत्रम्।।
न वेत्ति यो यस्य गुणप्रकर्षं स तं सदा निन्दति नाऽत्र चित्रम् ।यथा किराती करिकुम्भजाता मुक्ताः परित्यज्य बिभर्ति गुञ्जाः ।।
सत्संगाद्भवति हि साधुता खलानां साधूनां न हि खलसंगमात्खलत्वम् । आमोदं कुसुम भवं मृदेव धत्ते मृद्गन्धं न हि कुसुमानि धारयन्ति ।।
सत्यं माता पिता ज्ञानं धर्मो भ्राता दया स्वसा । शान्तिः पत्नी क्षमा पुत्रः पडेते मम बान्धवाः ।।
त्यजन्ति मित्राणि धनैर्विहीनं दाराश्च भृत्याश्च  सुहृज्जनाश्च । तं चार्थवन्तं पुनराश्रयन्ते अर्थो हि लोके पुरुषस्य बंधुः ।।
तद्भोजनं यद् द्विजभुक्तशेषं तत्सौहृदं यत्क्रियते परस्मिन् । सा प्राज्ञता या न करोति पापं दम्भं विना यः क्रियते स धर्मः ।।
अयममृतनिधानं नायकोऽप्योषधीनां अमृतमपशरीरः कान्तियुक्तोऽपि चन्द्रः । भवति विगतरश्मिर्मण्डलं प्राप्य भानोः परसदननिविष्टः को लघुत्वं न याति ।।
छिन्नोऽपि चन्दनतरुर्न जहाति गन्धं वृद्धोऽपि वारणपतिर्न जहाति लीलाम् । यन्त्रार्पितो मधुरतां न जहाति चेक्षुः क्षीणोऽपि न त्यजति शीलगुणान् कुलीनः ।।
न निर्मितः केन न दृष्टपूर्वः न श्रूयते हेममयः कुरंगः | तथाऽपि तृष्णा रघुनन्दनस्य विनाशकाले विपरीतबुद्धिः ।।
दानेन पाणिर्न तु कंकणेन स्नानेन शुद्धिर्न तु चन्दनेन । मानेन तृप्तिर्न तु भोजनेन ज्ञानेन मुक्तिर्न तु मण्डनेन ॥
व्यालाश्रयाऽपि विफलापि सकण्टकाऽपि । वक्राऽपि पंकिल भवाऽपि दुरासदाऽपि। गन्धेन बंधुरसि केतकि सर्वजन्तोर् एको गुणः खलु निहन्ति समस्तदोषान्।।
कोऽर्थः पुत्रेण जातेन यो न विद्वान्न धार्मिकः । काणेन चक्षुषा किं वा चक्षुः पीडैव केवलम् ।।
स जातो येन जातेन याति वंशः समुन्नतिम् । परिवर्तिनि संसारे मृतः को वा न जायते ।
वरमको गुणो पुत्रो न च मूर्ख - शतान्यपि । एकश्चन्द्रस्तमो हन्ति न च तारागणोऽपि च ।।
अर्थाऽऽगमो नित्यमरोगिता च प्रिया च भार्या प्रियवादिनी च। वश्यश्च पुत्रोऽर्थ करी च विद्या षड् जीवलोकस्य सुखानि राजन् ।
अत्रान्तरे, विष्णुशर्मनामा महापण्डितः सकल- नीतिशास्त्रतत्त्वज्ञो बृहस्पतिरिवाब्रवीत् देव, महाकुल- संभूता एते राजपुत्राः । तन्मया नीतिं ग्राहयितुं शक्यन्ते ।
गुणा गुणज्ञेषु गुणा भवन्ति ते निर्गुणं प्राप्य भवन्ति दोषाः । आस्वाद्यतोयाः प्रभवन्ति नद्यः समुद्रमासाद्य भवन्त्यपेयाः ।
ततः केनचिद् धार्मिकेणाहमादिष्टः 'दानधर्मादिकं चरतु भवानम्। तदुपदेशाद् इदानीमहं स्नानशीलो दाता वृद्धो गलितनखदन्तः कथं न विश्वासभूमिः ?
मम चैतावांल्लोभविरहो येन स्वहस्तस्थमपि सुवर्णकंकणं यस्मै कस्मैचिद् दातुमिच्छामि। तथापि व्याघ्रेो मानुषं इति लोकप्रवादो दुर्निवारः यतः -
प्रत्याख्याने च दाने च सुखदुःखे प्रियाप्रिये। आत्मौपम्येन च दाने च सुखदुःखे प्रियाप्रिये। आत्मौपम्येन पुरुषः प्रमाणमधिगच्छति ।
पंके पतितं दृष्ट्वा व्याघ्राऽवदत् -अहह ! महांके पतितोऽसि । अतस्त्वामुत्थापयामि इत्युक्त्वा शनैः शनैरुपगम्य तेन व्याघ्रेण धृतः स पान्योऽचिन्तयत् ।"
न धर्मशास्त्रं पठतीति कारणं, न चापि वेदाध्ययनं दुरात्मनः । स्वभाव एवात्र तथाऽतिरिच्यते । यथा प्रकृत्या मधुरं गवां पयः |
स हि गगनविहारी कल्मषध्वंसकारी, दशशतकरधारी, ज्योतिषां मध्यचारी। विधुरपि विधियोगाद् ग्रस्यते राहुणाऽसौ । लिखितमपि ललाटे प्रोज्झितुं कः समर्थः ।
सुजीर्णमन्नं सुविचक्षणः सुतः, सुशासिता स्त्री, नृपतिः सुसेवितः । सुचिन्त्य चोक्तं सुविचार्य यत् कृतं सुदीर्घकालेऽपि न याति विक्रियाम् ।।
संपदि यस्य न हषों, विपदि विषादो रणे च भीरुत्वम् । तं भुवनत्रयतिलकं जनयति जननी सुतं विरलम् ।।
इत्यालोच्य सर्वे हिरण्यक - विवर-समीपं गताः । हिरण्यकश्च सर्वदाऽपाय - शंकया शतद्वारं विवरं कृत्वा निवसति ।
पाश-वृद्धांश्चैतान् दृष्ट्वा सविस्मयः क्षणं स्थित्वा उवाच सखे । किमेतत् ? चित्रग्रीवोऽवदत् सखे! अस्माकं प्राक्तन - जन्म - कर्मणः फलमेतत्
चित्रग्रीव उवाच - अस्त्वेवम् तथापि यथाशक्त्येतेषां बन्धनं खण्डय हिरण्य- केनोक्तम्- आत्मपरित्यागेन यदाश्रितानां परिरक्षणं तन्न नीतिविदां सम्मतम्। यतः
सोऽवदत्- माजारोऽहम् गृम्रो बूथे 'दूरमपसर नोचेद्धन्तव्योऽसि मया माजरोऽवदत् श्रूयतां तावदस्मद्वचनं ततो यद्यहं वध्यस्तदा हन्तव्यम् । -तद्यथा यतः -
येषामपत्यानि खादितानि तैः शोकार्त्तविलपद्भिरितस्ततो जिज्ञासा समारब्धा तत्परिज्ञाय मार्जारः कोटरानिःसृत्य वहि पलायितः पश्चात्पक्षिभिरितस्तो तरुकोटरे शावकाऽस्थीनि प्राप्तानि ।
अनन्तरं 'अनेनैव जरद्गवेनाऽस्माकं शावकाः खादिताः इति सर्वैः पक्षिभिर्निश्चित्य स गृध्रो व्यापादितः । अतोऽहं ब्रवीमि 'अज्ञातकुलशीलस्य' इत्यादि ।
इत्याकर्ण्य स जम्बुकः सकोपमाह- मृगस्य प्रथमदर्शनदिने भवानप्यज्ञातकुलशील एव तत् कथं भवता सह एतस्य स्नेहानुवृत्तिरूत्तरोत्तरं वर्धते ?
अथ क्षेत्रपतिना तद् दृष्ट्वा पाशो योजितः । अनन्तरं पुनरागतो मृगः पाशैर्बद्धोऽचिन्तयत्-को मामितः कालपाशादिव व्याधपाशात् त्रातुं मित्रादन्यः समर्थः ?
प्राक्पादयोः पतति खादति पृष्ठमासं, कर्णे कलं किमपि रौति शनैर्विचित्रम् । छिद्रं निरूप्य सहसा प्रविशत्यशंक। सर्व खलस्य चरितं मशकः करोति ।
लघुपतनको ब्रूते श्रुतं मया सर्वम्, तथापि मम चैतावान् संकल्पस्त्वया सह सौहृद्यमवश्यं करणीयमिति । नोचेदनाहारेणाऽऽत्मानं व्यापादयिष्यामि ।यतः-
एतैर्गुणैरुपेतो भवदन्यो गया कः सुहृद् प्राप्तव्यः ? इत्यादि तद्वचनमाकर्ण्य हिरण्यको बहिः निःसृत्याह 'आप्यायितोऽहं भवताऽनेन वचनामृतेन तथा चोक्तम् -
कापुरुषस्य कापुरुषवचनमेतत् । यतः स्थानमुत्सृज्य गच्छन्ति सिंहाः सत्पुरुषा गजाः । तत्रैव निधनं यान्ति काका: कापुरुषा मृगाः ।
तत्र मित्र ! न वस्तव्यं यत्र नास्ति चतुष्टयम् । ऋणदाता च वैद्यश्च श्रौत्रियः सजला नदी ।
मुखं प्रसन्नं विमला च दृष्टिः कथाऽनुरागो मधुरा च वाणी । स्नेहोऽधिकः सम्भ्रम- दर्शनं च सदाऽनुरक्तस्य जनस्य लक्ष्म।
तेन (च) पश्चिमे वयसि वर्तमानेन कामाऽधिष्ठितचेतसा धनदर्पाल्लीलावती नाम वणिक्पुत्री परिणीता सा च मकरकेतोर्विजयवैजयन्तीव यौवनवती बभूव ।
स्वातन्त्र्यं पितृमन्दिरे निवसतिर्यात्रोत्सवे संगति गोष्ठी पुरुषसंनिधावनियमो, वासो विदेशे तथा । संसर्गः सह पुंश्चलीभिरसकृद्वत्तेर्निजायाः क्षतिः, पत्युर्वार्द्धकमीर्षितं प्रवसनं नाशस्य हेतुः स्त्रियाः ।
तानीन्द्रियाण्यविकलानि तदेव नाम सा बुद्धिरप्रतिहता वचनं तदेव अर्धोष्मणा विरहित पुरुषः स एव अन्यः क्षणेन भवतीति विचित्रमेतत् ।
दारिद्रयात् प्रियमेति हीपरिगतः सत्वात् परिभ्रश्यते । निःसत्वः परिभूयते परिभवान्निर्वेदमापद्यते । निर्विण्णः शुचमेति शोकनिहतो बुद्धया परित्यज्यते निर्बुद्धिः क्षयमेत्यहो निर्धनता सर्वापदामास्पदम् ।
दानं, भोगो, नाशस्तिस्रो गतयो भवन्ति वित्तस्य । यो न ददाति, न भुंक्ते, तस्य तृतीया गतिर्भवति ।
विनाऽप्यर्थैर्वीरः स्पृशति बहुमानोन्नतिपदं समायुक्तोऽप्यथैः परिभवपदं याति कृपणः । स्वभावादुद्भूतां गुणसमुदयावाप्तिविषयां द्युतिं सैहीं किं श्वा घृतकनकमालोपि लभते ।
अन्यच्च भ्रातः ! शृणोतु - धनं तावदसुलभं लब्धं कृच्छ्रेण रक्ष्यते । लब्धनाशो यथा मृत्युस्तस्मादेतन्न चिन्तयेत् ।
सा तृष्णा चेह परित्यज्य को दरिद्रः क ईश्वरः । तस्याश्चेत् प्रसरो दत्तो दास्यंच शिरसि स्थितम् ।
श्लाघ्यः स एको मुवि मानवानां स उत्तमः सत्पुरुषः स धन्यः । यस्थार्थिनो वा शरणागता वा नाशाभिभंगाद् विमुखा प्रयान्ति ।
तदत्र भवता स्वगृहनिर्विशेषण स्थीयताम् । तच्छ्रुत्वा मृगः सानन्दो भूत्वा कृतस्वेच्छा - ऽऽहारः पानीयं पीत्वा जलासन्नवटतरुच्छायायामुपविष्टः ।
सा भार्या या गृहे दक्षा, सा भार्या या प्रजावती । सा भार्या या पतिप्राणा सा भार्या या पतिव्रता ।
न सा 'भार्ये' ति वक्तव्या यस्या भर्त्ता न तुष्यति । तुष्टे भर्तरि नारीणां सन्तुष्टाः सर्वदेवताः ।
नियतविषयवर्ती प्रायशो दण्डयोगा- ज्जगति परवशेऽस्मिन् दुर्लभः साधुवृत्तः । कृशमपि विकलं वा व्याधितं वाऽधनं वा पतिमपि कुलनारी दण्डभीत्याऽभ्युपैति ।
न नाकपृष्ठे न च पारमेष्वं न सार्वभौमं न रसाधिपत्यम्। न योगसिद्धीरपुनर्भवं वा समञ्जस त्वा विरहय्य काङ्क्षे
नावेक्षसे यदि ततो भुवनान्यमूनि नालं प्रभो भवितुमेव कुतः प्रवृत्तिः । एवं निसर्गसुहृदि त्वयि सर्वजन्तो: स्वामिन्न चित्रमिदमाश्रितवत्सलत्वम्
कस्योदरे हरविरिञ्चमुखप्रपञ्चः को रक्षतीममजनिष्ट च कस्य क्रान्त्वा निगीर्य पुनरुद्भिरति त्वदन्यः कः केन चैष परवानिति शक्यशङ्कः ।। १२ ।।
त्वां शीलरूपचरितै: परमप्रकृष्ट- सत्त्वेन सात्त्विकतया प्रबलैच शास्त्रैः । प्रख्यातदैवपरमार्थविदां मतैश्च नैवासुरप्रकृतयः उल्लङ्घितत्रिविधसीमसमातिशायि- प्रभवन्ति बोद्धम् ।। १३ ।।
न निन्दितं कर्म तदस्ति लोके सहस्रशो चन्न मया व्यधायि । सोऽहं विपाकावसरे मुकुन्द क्रन्दामि सम्प्रत्यगतिस्तवाग्रे ।। २1
अभूतपूर्व मम भावि कि या सर्व सहे मे सहजं हि दुःखम् । किन्तु त्वदग्रे शरणागतानां पराभवो नाथ न तेऽनुरूपः
रघुवर यदभूस्त्वं तादृशो वायसस्य प्रणत इति दयालुर्यच्च चैद्यस्य कृष्ण । प्रतिभवमपरार्द्धर्मुग्ध सायुज्यदोऽभू- बंद किमपदमागस्तस्य तेऽस्ति क्षमायाः
नास्था धर्मे न वसुनिचये भवतु नैव कामोपभोगे यद्यद्भयं भगवन्पूर्वकर्मानुरूपम् ।एतत्प्रार्थं मम बहु मतं जन्मजन्मान्तरेऽपि त्वत्पादाम्भोरुहयुगगता निश्चला भक्तिरस्तु
भवजलधिमगाध दुस्तरं निस्तरेयं कथमहमिति चेतो मा स्म गाः कातरत्वम् ।सरसिजदृशि देवे तावकी भक्तिरेका नरकभिदि निषण्णा तारयिष्यत्यवश्यम्
आम्नायाभ्यसनान्यरण्यरुदितं वेदव्रतान्यन्वहं मेदश्छेदफलानि पूर्तविधयः सर्वं हुतं भस्मनि ।तीर्थानामवगाहनानि च गजस्नानं विना यत्पद- द्वन्द्वाम्भोरुहसंस्मृतिं विजयते देवः स नारायणः
कदा शृङ्गैः स्फीते मुनिगणपरीते हिमनगे दुमावीते शीते सुरमधुरगीते प्रतिवसन् । क्वचिद्भयानासक्तो विषयसुविविक्तो भवहर स्मरंस्ते पादाब्जं जनिहर समेष्यामि विलयम्
कदा प्रेमोद्रारैः पुलकिततनुः साश्रुनयनः स्मरन्नुच्चैः प्रीत्या शिथिलहृदयो अये गद्दगिरा श्रीमन् विष्णो रघुवर यदूत्तंस नूहरे प्रसीदेत्याक्रोशन् निमिषमिव नेष्यामि दिवसान्
यजन्तु विना नैव मूर्ति अभिमानं सुरापानं गौरवं रौरवं समम् । प्रतिष्ठा सूकरीविष्ठा त्रयं त्यक्त्वा हरि भजेत्
न ते रूपं न चाकारो नायुधानि न चास्पदम् ।तथापि पुरुषाकारो भक्तानां त्वं  प्रकाशसे ।। १०१ ।
त्वमेव माता च पिता त्वमेव त्वमेव बन्धुश्च सखा त्वमेव । त्वमेव विद्या द्रविणं त्वमेव त्वमेव सर्वं मम देवदेव
शान्ताकारं भुजगशयनं पद्मनाभं सुरेशं विश्वाधारं गगनसदृशं मेघवर्णं शुभाङ्गम् । लक्ष्मीकान्तं कमलनयनं योगिभिर्ध्यानगम्यं वन्दे विष्णुं भवभयहरं सर्वलोकैकनाथम्
यत्कीर्तनं यत्स्मरणं यदीक्षणं यद्वन्दनं चच्छ्रवणं यदर्हणम् । लोकस्य सद्यो विधुनोति कल्मषं तस्मै सुभद्रश्रवसे नमो नमः ॥
तपस्विनो दानपरा यशस्विनो मनस्विनो मन्त्रविदः सुमङ्गलाः । क्षेमं न विन्दन्ति विना यदर्पणं तस्मै सुभद्रश्रवसे नमो नमः ॥
ग्राहग्रस्ते गजेन्द्रे रुदति सरभसं तार्क्ष्यमारुह्य धावन् व्याघूर्णन् माल्यभूषावसनपरिकरो मेघगम्भीरघोषः। आविभ्राणो रथाङ्गं शरमसिमभयं शङ्खचापौ सखेटी हस्तैः कौमोदकीमप्यवतु हरिरसावंहसां संहतेनः
जपो जल्पः शिल्पं सकलमपि मुद्राविरचना गतिः प्रादक्षिण्यक्रमणमदनान्याहुतविधिः । प्रणामः संवेश: सकलमिदमात्मार्पणविधौ सपर्यापर्यायस्तव भवतु यन्मे विलसितम् ॥
श्रीमत्कृष्णे मधुपुरगते निर्मला कापि बाला गोपी नीलोत्पलनचनज वारिधारां वहन्ती । म्लानिव्याप्ता शशधरनिभं धारयन्ती तदास्य गाढप्रीतिच्युतिकृतजरा वृन्दारण्यान्मधुपुरमिते निर्भरं कातराभूत् ॥
गोपीमा घुणलिपिनयान्माधवप्रेमपात्र मत्वा यत्त्वामनतिशयिनी दृष्टिरग्रे ममासीत् । क्षन्तव्यं तद्विधिविधिसुतव्योमकेशाब्धिपुत्री- मृग्य: पाशे पशुरिव तव प्रेम्णि बद्धो यदस्ति ॥
धन्येयं धरणी ततोऽपि मथुरा तत्रापि वृन्दावनं तत्रापि व्रजवासिनो युवतयस्तत्रापि गोपाङ्गनाः । तत्राचिन्त्यगुणैकधाम परमानन्दात्मिका राधिका लावण्याम्बुनिधित्रिलोकरमणीचूडामणिः काचन ।
आनम्रायां मयि निजमुखालोकलक्ष्मीप्रसादं खेदश्रोणीविरचितमनोलाघवायाविधेहि सेवाभाग्ये यदपि न विभो योग्यता मे तथापि स्मारं स्मारं तव करुणतापूरमेवं ब्रवीमि ॥
श्यामेति सुन्दरवरेति मनोहरेति कन्दर्पकोटिललितेति सुनागरेति । सोत्कण्ठमह्नि गृणती मुहुराकुलाक्षी सा राधिका मयि कदा नु भवेत्प्रसन्ना ॥
कृष्णः पक्षो नवकुवलयं कृष्णसारस्तमालौ नीलाम्भोदस्तव रुचिपदं नामरूपैश्च कृष्णा । कृष्णे कस्मात्तव विमुखता मोहनश्याममूर्ता- वित्युक्त्वा त्वां प्रहसितमुखीं किन्नु पश्यामि राधे ॥
ध्यायंस्तं शिखिपिच्छमौलिमनिशं तन्नाम सङ्कीर्तयन् नित्यं तच्चरणाम्बुजं परिचरंस्तन्मन्त्रवर्य जयन्। श्रीराधापददास्यमेव परमाभी हदा धारयन् कर्हि स्यां तदनुग्रहेण परमोदानुरागलायः ।।
वीतासङ्गाः शयनवसनस्त्रानपानाशनादौ गायन्त्यस्त्वच्चरितगुणिताः सन्ततं सन्ततं गीतगाथाः । औदासीन्यं किमपि सकला बन्धुवृन्दे वहन्त्यो गोप्यो लीलाक्षितिषु भवतो योगिनीवद्द्धमन्ति ॥
गते गोपीनाथे मधुपुरमितो गोपभवनाद् गता यावद्दूली रथचरणजा नेत्रपदवीम् । स्थितास्तावल्लेख्या इव विरहतो दुःखविधुरा निवृत्ता निष्येतुः पथिषु शतशो गोपवनिताः ।।
न तथा मे प्रियतमो च लक्ष्मीर्न चात्मा च किन्त्वेका यमुना ब्रह्मा पार्थिव । रुद्रश्च न यथा गोपीजनो मम ॥
वृन्दारण्ये चर चरण दृक् पश्य वृन्दावनश्री- जिहे वृन्दावनगुणगणान् कीर्त्तय श्रोत्रदृष्टान् वृन्दाटव्या भज परिमलं प्राण गात्र त्वमस्मिन् वृन्दारण्ये लुठ पुलकितं कृष्णकेलिस्थलीषु
हरिरेव हरो हर एव हरिर्न हि भेदलवोऽपि तयोः प्रथितः । इति सिद्धमुनीशयतीशवरा निगदन्ति सदा विमदाः सुजनाः
भीमाकृति वा रुचिराकृति वा त्रिलोचनं वा समलोचनं वा। उमापति वाथ रमापति वा हरि हरं वा मुनयो भजन्ते
हरिरेव बभूव हरः परमो हर एव बभूव हरिः सरमः । हरिता हरता च तथा मिलिता रचयत्यखिलं खलु विश्वमिदम्
गोविन्द माधव मुकुन्द हरे मुरारे शम्भो शिवेश शशिशेखर शूलपाणे । दामोदराच्युत जनार्दन वासुदेव त्याज्या भटा य इति सन्ततमामनन्ति
भास्वद्रत्नाढ्यमौलिः स्फुरदधररुचा रञ्जितश्चारुकेशो भास्वान् यो दिव्यतेजाः करकमलयुतः स्वर्णवर्णः प्रभाभिः । विश्वाकाशावकाशग्रहपतिशिखरे भाति यश्चोदयाद्रौ सर्वानन्दप्रदाता हरिहरनमितः पातु मां विश्वचक्षुः
मातर्गङ्गे तरलतरङ्गे सततं वारिधिवारिणि सङ्गे । मम तव तीरे पिबतो नीरं 'हरि हरि' जपतः पततु शरीरम्
यः कश्चिदबुद्धिहीनो ऽप्यविदितनमनध्यानपूजाविधानः कुर्याद्यद्यम्ब सेवां तव पदसरसीजातसेवारतस्य । चित्रं तस्यास्यमध्यात्प्रसरति कविता वाहिनीवामराणां सालङ्कारा सुवर्णा सरसपदयुता यत्नलेशं विनैव
शुक्लां ब्रह्मविचारसारपरमामाद्यां जगद्व्यापिनीं वीणापुस्तकधारिणीमभयदां जाड्यान्धकारापहाम्। हस्ते स्फाटिकमालिकां विदधतीं पद्मासने संस्थितां वन्दे तां परमेश्वरीं भगवतीं बुद्धिप्रदां शारदाम्
धर्म एव हतो हन्ति धर्मो रक्ष रक्षितः । तस्माद्धर्मो न हन्तव्यो मा नो धर्मो हतो वधीत्
उद्योगिनं पुरुषसिंहमुपैति लक्ष्मी- दैवेन देयमिति कापुरुषा वदन्ति । दैवं निहत्य कुरु पौरुषमात्मशक्त्या यत्ने कृते यदि न सिध्यति कोऽत्र दोषः
दानेन पाणिर्न तु कङ्कणेन स्नानेन शुद्धिर्न तु चन्दनेन । मानेन तृप्तिर्न तु भोजनेन ज्ञानेन मुक्तिर्न तु मण्डनेन
कः कालः कानि मित्राणि को देशः कौ व्ययागमौ । कस्याहं का च मे शक्तिरिति चिन्त्यं मुहुर्मुहुः
पुस्तकेषु च या विद्या परहस्तेषु यद्धनम् । उत्पन्नेषु च कार्येषु न सा विद्या न धने तद्धनम्
पादाभ्यां न स्पृशेदग्नि गुरुं ब्राह्मणमेव च। नैव गां च कुमारीं च न वृद्धं न शिशुं तथा
वह्निस्तस्य जलायते जलनिधिः कुल्यायते तत्क्षणा- मेरुः स्वल्पशिलायते मृगपतिः सद्यः कुरङ्गायते । व्यालो माल्यगुणायते यस्याङ्गेऽखिललोकवल्लभतमं शीलं समुन्मीलति ।।
मौनान्मूकः प्रवचनपटुश्चाटुलो जल्पको वा धृष्टः पार्श्वे वसति च तदा दूरतश्चाप्रगल्भः ।क्षान्त्या भीरुर्यदि न सहते प्रायशो नाभिजातः सेवाधर्मः परमगहनो योगिनामप्यगम्यः ॥
गुणवदगुणवद्वा कुर्वता कार्यमादौ परिणतिरवधाया पण्डितेन । अतिरभसकृतानां कर्मणामाविपत्ते- र्भवति हृदयदाही शल्यतुल्यो ऐश्वर्यस्य विभूषणं सुजनता शौर्यस्य वाक्संयमो विपाकः
ज्ञानस्योपशमः श्रुतस्य विनयो वित्तस्य पात्रे व्ययः । अक्रोधस्तपसः क्षमा प्रभवितुर्धर्मस्य निर्व्याजता सर्वेषामपि सर्वकारणमिदं शीलं परं भूषणम्
साधुस्त्रीणां दयितविरहे दयितविरहे मानिनो मानिनो मानभङ्गे सल्लोकानामपि जनरवे निग्रहे पण्डितानाम् । अन्योद्रेके कुटिलमनसां निर्गुणानां विदेशे भृत्याभावे भवति मरणं किन्तु सम्भावितानाम्
अर्थातुराणां न गुरुर्न बन्धुः कामातुराणां न भयं न लज्जा । विद्यातुराणां न सुखं न निद्रा क्षुधातुराणां न रुचिर्न वेला ।।
विद्यातीर्थे जगति विबुधाः साधवः सत्यतीर्थे गङ्गातीर्थे मलिनमनसो योगिनो ध्यानतीर्थे । धारातीर्थे धरणिपतयो दानतीर्थे धनाढ्या लज्जातीर्थे कुलयुवतयः पातकं क्षालयन्ते ।
त्रयी साङ्ख्यं योगः पशुपतिमतं वैष्णवमिति प्रभिन्ने प्रस्थाने परमिदमदः पथ्यमिति चा रुचीनां वैचित्र्यादृजुकुटिलनानापथजुषां नृणामेको गम्यस्त्वमसि पयसामर्णव इव
पिबन्ति नद्यः स्वयमेव नाम्भः स्वयं न खादन्ति फलानि वृक्षाः । धाराधरो वर्षति नात्महेतोः परोपकाराय सतां विभूतयः
सत्यं माता पिता ज्ञानं धर्मो भ्राता दया सखा । शान्तिः पत्नी क्षमा पुत्रः षडेते मम बान्धवाः
भेदाभेदौ सपदि गलितौ पुण्यपापे विशीर्णे मायामोहौ क्षयमुपगतौ नष्टसन्देहवृत्तेः । शब्दातीतं त्रिगुणरहितं प्राप्य तत्वावबोधं निस्त्रैगुण्ये पथि विचरतः को विधि को निषेधः
भ्रान्ता भवे कति कति प्रतिलभ्य योनी: श्रान्ता जना: किल मुमुक्षत चेच्छृणुध्वम् । गीतामिमां भगवर्ती भजतापरास्ति संसारसिन्धुमसमं न तरीस्तरीतुम्
श्रुतिर्विभिन्ना स्मृतयो विभिन्ना नैको मुनिर्यस्य वचः प्रमाणम् । धर्मस्य तत्त्वं निहितं गुहायां महाजनो येन गतः स पन्थाः
विजेतव्या लङ्का चरणतरणीयो जलनिधि- विपक्ष: पौलस्त्यो रणभुवि सहायाश्च कपयः । पदातिर्मयों ऽसौ सकलमवधीद्राक्षसकुलं क्रियासिद्धिः सत्त्वे भवति महतां नोपकरणे
घटो जन्मस्थानं मृगपरिजनो भूर्जवसनं वने वास: कन्दादिकमशनमेवं विधगुणः । अगस्त्यः पाथोधि यदकृतकराम्भोजकुहरे क्रियासिद्धिः सत्त्वे भवति महतां नोपकरणे
निन्दन्तु नीतिनिपुणा यदि वा स्तुवन्तु लक्ष्मीः समाविशतु समाविशतु गच्छतु वा यथेष्टम् । अद्यैव वा मरणमस्तु युगान्तरे न्याय्यात्पथः प्रविचलन्ति पदं धीराः
वाञ्छा सज्जनसङ्गमे परगुणे प्रीतिर्गुरौ नम्रता विद्यायां व्यसनं स्वयोषिति रतिर्लोकापवादाद्भयम् ।भक्तिश्चक्रिणि शक्तिरात्मदमने संसर्गमुक्तिः खले एते यत्र वसन्ति निर्मलगुणास्तेभ्यो नरेभ्यो नमः
मूलं भुजङ्गैः शिखरं प्लवडु: शाखा विहङ्गैः कुसुमानि भृङ्गैः । आसेव्यते दुष्टजनैः समस्तै- र्न चन्दनं मुखति शीतलत्वम्
सततसुलभदैन्ये निःसुखे जीवलोके यदि मम परिवादात् प्रीतिमाप्नोति कश्चित् । परिवदतु यथेष्टं मत्समक्षं तिरो वा जगति हि बहुदुःखे दुर्लभः प्रीतियोगः
आपद्धर्त हससि किं द्रविणान्धमूढ लक्ष्मी स्थिरा न भवतीति किमत्र चित्रम्। पश्यसि घटाञ्जलयन्त्रचक्रे एतान्न रिका भवन्ति भरिता भरिताक्ष रिक्ताः
विष्णोर्नु कं वीर्याणि प्रवोचं यः पार्थिवानि विममे रजाँसि । यो अस्कभायदुत्तरं सधस्थं विचक्रमाणस्त्रेधोरुगायो विष्णवे त्वा ।।
मूल प्र विष्णवे शूषमेतु मन्न गिरिक्षते उरुगायाय विष्णे । य इंद दीर्घ प्रयतं सधस्तमेको विममे त्रिभिरित्पदेभिः
तदस्य प्रियमभि पाथो अश्यां नरो यत्र देवयवोमदन्ति | उरुक्रमस्य स हि बन्धुरित्था विष्णोः पदे परमें मध्व उत्सः
न मा मिमेथ न जिहील एषा  शिवा सखिभ्य उत मह यमासीत्। अक्षस्याहमेकपरस्य देतो - रनुव्रतामप जायामरोधम्
वेष्टि खश्रूरप जाया रुणद्धि न नाथितो विन्दते मार्डितारम् । अश्वस्येव जरतो वस्नयस्य नाहं विन्दामि कितवस्य भोगम् ॥
सभामेति कितवः पृच्छमानो जेष्यामीति तन्वाशूशुजानः । अक्षासो अस्य वि तिरन्ति कामं प्रतिदीने कृतानि आदधतः अक्षास अस्य कामम् वितिरनित ।
त्रिपञ्चाशः क्रीडति व्राता एषां देव इव सविता सत्यधर्मा । उग्रस्य चिन्मन्येव ना नमन्ते राजा विदेभ्यो नम इत्कृणोति ॥
नीचा वर्तन्त उपरि स्फुरन्त्य-हस्तासो हस्तवन्तं सहन्ते ।दिव्या अ. गारा इरिणे न्युप्ताः शीताः सन्तो हृदयं निर्दहन्ति ।।
स्त्रियं दृष्ट्वाय कितवं ततापान्येषां जायां सुकृतं च योनिम् । पूवहिणे अश्वान् युयुजे हि बभ्रुन्सो अग्नेरन्ते वृषलः पपाद ।
यत्प्रज्ञज्ञनमुत चेतो धृतिश्च यज्जयोतिरन्तरमृतं प्रजासु । यस्मान्न ऋते किं चन कर्म क्रियते तन्मे मनः शिवसेकल्पमातु ।।
सूर्यो देवीमुषसं रोचमानां मर्त्यो न योषामभ्येति पश्चात् । यत्रा नरो देवयन्तो युगानि वितन्वते प्रति भद्राय भद्रम् ।
अद्या देवा उदिता सूर्यस्य निरंहसः दिपृता निरवद्यात् । तन्नो मित्रो वरुणो मामहन्ता मदितिः सिन्धुः पृथिवी उत द्यौ
यो जात एव प्रथमो मनस्वान् देवो देवान्क्रतुना पर्यभूषत् । यस्य शुष्माद्रो दसी अभ्यसेता नृम्णस्य मह स जनास इन्द्रः
यः पृथिवीं व्यधमानामदृहद् यः पर्वतान् प्रकुपिता अरम्णात् ।यो अन्तरिक्षं विममे वरीयो यो द्यामस्तभ्नात् स जनास इन्द्रः ।।
यो हत्वामहिमरिणात् सप्तसिन्धून् यो गा उदाजदपधा वलस्य । यो अश्मनोरन्तरग्निं जजान संवृक समत्सु स जनास इन्द्रः ।।
यं स्मा पच्छन्ति कुह सेतिघोर-मुतेमाहुर्नैषो अस्तीत्येनम् । यो अर्यः पुष्टभर्विजइवामिनति श्रदस्मै धत्त स जानस इन्द्रः ।।
यो रधस्य चोदिता यः कृशस्य यो ब्राह्मणो नाधमानस्य कीरेः । युक्तग्राव्णो योऽविता सुशिप्रः सुतसोमस्य स जनास इन्द्रः ||
यं क्रन्दसी संयती विह्नयते परेऽवरे उभया अमित्राः । समानं चिदथमातस्थिवासा नाना हवेते स जनास इन्द्रः ।।
यस्मान्न ऋते विजयन्ते जनासो यं युध्यमाना अवसे हवन्ते । यो विश्वस्य प्रतिमानं बभूव यो अच्युतच्युत्स जनासो इन्द्रः ।।
यः शश्वतो मध्योनो दधानान् अमन्यमानाञछर्वा जघान । यः शर्धते नानुददाति शृध्यां यो दस्योर्हन्ता स जनास इन्द्रः
यः शम्बरं पर्वतेषु क्षियन्तं चत्वारिश्यां शस्यन्वविन्दत् । ओजायानं यो अहिं जघान दानुं शयानं स जनास इन्द्रः ।।
द्यावा चिदस्मै पृथिवी नमेते शुष्माच्चिदस्य पर्वता भयन्ते ।यः सोमपा निचितो वज्रबाहुर्यो वज्रहस्तः स जनास इन्द्र ।।
यः सुन्वन्तमवति यः पचन्तं यं शसन्तं यः शशमानमूती । यस्य ब्रह्मा वर्धनं यस्य सोमो पस्येदं राधः स जनास इन्द्र ।।
यः सुन्वते पचते दुध आ चिदाजं दर्दर्षि स किलासि सत्यः । वयं त इन्द्र विश्वह प्रियासः सुवीरासो विदथमा वेदेम ।।
जय जय हे शिव दर्पकदाहक दैत्यविघातक भूतपत दशमुखनायक शायकदायक कालभयानक भक्तगते । त्रिभुवनकारकधारकमारक संसूतिकारक धीरमते हरिगुणगायक ताण्डवनायक मोक्षविधायक योगरते  १
मूर्द्धप्रोद्भासिगङ्गेक्षणगिरितनयादुःखनिःश्वासपात स्फायन्मालिन्यरेखाछविरिव गरलं राजते यस्य कण्ठे । सोऽयं कारुण्यसिन्धुः सुरवरमुनिभिः स्तूयमानो वरेण्यो नित्यं पायादपायात्सततशिवकरः शङ्करः किङ्करं माम्
अज्ञानान्धमबान्धवं कवलितं रक्षोभिरक्षाभिधैः क्षिप्तं मोहमदान्धकूपकुहरे दुर्हृद्भिराभ्यन्तरैः । क्रन्दन्तं शरणागतं गतधृतिं सर्वापदामास्पदं मा मा मुञ्च महेश पेशलदृशा सत्रासमाश्वासय
मम न भजनभक्तिः पादयोस्ते न रक्ति- र्न च विषयविरक्तिर्ध्यानयोगेन शक्तिः । इति मनसि सदाहं चिन्तयन्नाद्यशक्ते रुचिरवचनपुष्पैरर्चनं संचिनोमि
वन्दे शारदपूर्णचन्द्रवदनं वन्दे कृपाम्भोनिधिं वन्दे शम्भुपिनाकखण्डनकरं वन्दे स्वभक्तप्रियम् । वन्दे लक्ष्मणसंयुतं रघुवरं भूपालचूडामणि वन्दे ब्रह्म परात्परं गुणमयं श्रेयस्करं शाश्वतम्
भक्तिर्मुक्तिविधायिनी भगवतः श्रीरामचन्द्रस्य हे लोकाः कामदुघाङ्घ्रिपद्मयुगलं सेवध्वमत्युत्सुकाः । नानाज्ञानविशेषमन्त्रविततिं त्यक्त्वा सुदूरे भृशं रामं श्यामतनुं स्मरारिहृदये भान्तं भजध्वं बुधाः  *
जानन्तु राम तव रूपमशेषदेश- कालाद्युपाधिरहितं घनचित्प्रकाशम् । प्रत्यक्षतोऽद्य सम गोचरमेतदेव रूपं विभातु हृदये न परं विकाङ्क्षे  *
नान्या स्पृहा रघुपते हृदयेऽस्मदीये सत्यं वदामि च भवानखिलान्तरात्मा । भक्तिं प्रयच्छ रघुपुङ्गव निर्भरां मे कामादिदोषरहितं कुरु मानसं च
ब्रह्माम्भोधिसमुद्भवं कलिमल प्रध्वंसनं चाव्ययं श्रीमच्छम्भुखेन्दुसुन्दरवरं संशोभितं सर्वदा । संसारामयभेषजं सुमधुरं श्रीजानकीजीवनं धन्यास्ते कृतिनः पिबन्ति सततं श्रीरामनामामृतम्  २
केकीकण्ठाभनीलं सुरवरविलसद्विप्रपादाब्जचिह्न शोभाढ्यं पीतवस्त्रं सरसिजनयनं सर्वदा सुप्रसन्नम् । पाणौ नाराचचापं कपिनिकरयुतं बन्धुना सेव्यमानं नौमीड्यं जानकीशं रघुवरमनिशं पुष्पकारूढरामम् ॥ २१
पेयं पेयं श्रवणपुटके रामनामाभिरामं ध्येयं ध्येयं मनसि सततं तारकं ब्रह्मरूपम्। जल्पज्जल्पन् प्रकृतिविकृता प्राणिनां कर्णमूले वीध्यां वीथ्यामदति जटिलः कोऽपि काशीनिवासी
इदं शरीरं शतसन्धिजर्जर पतत्यवश्यं परिणामि पेशलम् । किमौषधः क्लिश्यसि मूढदुर्मते निरामयं रामरसायनं पिब ।। २५ ।।
अहल्या पाषाण: प्रकृतिपशुरासीत् कपिचमू- गुहोऽभूच्चाण्डालस्त्रितयमपि नीतं निजपदम् । अहं चित्तेनाश्मा पशुरपि तवार्चादिकरणे क्रियाभिश्चाण्डालो रघुवर न मामुद्धरसि किम्
कदा सीताशोक त्रिशिख जलद चाञ्जनिमुतं चिरजीव लोके भजकजनसंरक्षणकरम्। अये वायो: सूनो रघुवरपदाम्भोजमधुप प्रसीदेत्याक्रोशन् निमिषमिव नेष्यामि दिवसान्
प्राणान् प्रणयपटुपिपासापीडितानद्य क्षणमपि कथयाहं हा कथं सान्त्वयानि । असहनिजविकुण्ठाः कण्ठमुत्कण्ठयाप्ता ननु तव मुखमिन्दुं द्रष्टुमेते त्वरन्ति ॥
हे कृष्ण कृष्ण भगवन् मम चित्तभृङ्गो यायात् कदापि भवतश्चरणारविन्दे । देहादिपुष्पविरतः कृपया तदानीं वीक्षस्व वामनयनेन निजं पदाब्जम् ॥
न प्रेमगन्धोऽस्ति दरोऽपि मे हरौ क्रन्दामि सौभाग्यभर प्रकाशितुम् । वंशीविलास्याननलोकन विभर्मि विना यत्प्राणपतङ्गकान् वृथा ।। १५ ।।
दोर्भ्यां दोर्भ्यां व्रजन्तं व्रजसदनजनाह्वानतः प्रोल्लसन्तं मन्दं मन्दं हसन्तं मधुमधुरवचो मेति मेति ब्रुवन्तम् । गोपालीपाणितालीतरलितवलयध्वानमुग्धान्तरालं वन्दे तं देवमिन्दीवरविमलदलश्यामलं नन्दबालम् ॥
कदा वृन्दारण्ये विमलयमुनातीरपुलिने चरन्तं गोविन्दं हलधरसुदामादिसहितम् । अये कृष्ण स्वामिन् मधुरमुरलीवादन विभो प्रसीदेत्याक्रोशन्निमिषमिव नेष्यामि दिवसान् ॥
तत्कैशोरं तच्च वक्त्रारविन्दं तत्कारुण्यं ते च लीलाकटाक्षाः । तत्सौन्दर्य सा च मन्दस्मितश्रीः सत्यं सत्यं दुर्लभं दैवतेषु ॥
रत्नाकरस्तव गृहं गृहिणी च पद्मा किं देयमस्ति भवते जगदीश्वराय । आभीरवामनयनाहृतमानसाय दत्तं मनो यदुपते कृपया गृहाण ॥
जीर्णा तरिः सरिदियं च गभीरनीरा नक्राकुला वहति वायुरतिप्रचण्डः । तार्याः स्त्रियश्च शिशवश्च तथैव वृद्धाः तत्कर्णधारभुजयोर्बलमाश्रयामः ।।
क्वाननं क्व नयनं क्व नासिका क्व श्रुतिः क्व च शिखेति केलितः । तत्र तत्र निहिताङ्गुलीदलो वल्लवीकुलमनन्दयत्प्रभुः ॥
इन्दुं कैरविणीव कोकपटलीवाम्मोजिनीवल्लभं मेघं चातकमण्डलीव मधुपश्रेणीव पुष्पव्रजम् । माकन्दं पिकसुन्दरीव रमणीवात्मेश्वरं प्रोषितं चेतोवृत्तिरियं सदा प्रियवर त्वां द्रष्टुमुत्कण्डते ।।
यावन्निरञ्जनमजं पुरुषं जरन्तं सञ्चिन्तयामि हृदये जगति स्फुरन्तम् । तावद्बलात्स्फुरति हन्त हृदन्तरे मे गोपस्य कोऽपि शिशुरञ्जनपुञ्जमञ्जुः ॥
कस्तूरीतिलकं ललाटपटले वक्षःस्थले कौस्तुभं नासाग्रे वरमौक्तिकं करतले वेणुः करे कङ्कणम्। सर्वाङ्गे हरिचन्दनं सुललितं कण्ठे च मुक्तावली गोपस्त्रीपरिवेष्टितो विजयते गोपालचूडामणिः ॥
बह मतं वेषाय शेषैरलं वक्त्रं दन्तविशेषकान्तिलहरीविन्यासधन्याधरम् । शीलैरल्पधियामगम्यविभवैः शृङ्गारभङ्गीमयं चित्रं चित्रमहो विचित्रमहहो चित्रं विचित्रं महः ॥
पर्याकुलेन नयनान्तविजृम्भितेन वक्त्रेण कोमलदरालितविभ्रमेण । मन्द्रेण मञ्जुल तरेण च जल्पितेन नन्दस्य हन्त तनयो हृदयं धुनोति ॥
मध्येगोकुलमण्डलं प्रतिदिशं चाम्भारवोज्जृम्भिते प्रातर्दोहमहोत्सवे नवघनश्याम रणन्नूपुरम् । भाले बालविभूषणं कटिरणत्सत्किङ्किणीमेखलं कण्ठे व्याघ्रनखं च शैशवकलाकल्याणाकार्यं भजे ॥
तमसि रविरिवोद्यन्मञ्जतामम्बुराशौ प्लव इव तृषितानां स्वादुवर्षीव मेघः । निधिरिव निधनानां दीर्घतीव्रामयानां भिषगिव कुशलं मे दातुमायाति शौरिः ॥
चिकुरं बहुलं विरलभ्रमरं मृदुलं वचनं विपुलं नयनम् । अधरं मधुरं ललितं वदनं चपलं चरितं च कदानुभवे ॥
मुग्धं स्निग्धं मधुरमुरलीमाधुरीधीरनादैः कारं कारं करणविवशं गोकुलव्याकुलत्वम् । श्यामं कामं युवजनमनोमोहनं मोहनाङ्गं चित्ते नित्यं निवसतु महो वल्लवीवल्लभं नः ॥
हे लोकाः शृणुत प्रसूतिमरणव्याधेश्चिकित्सामिमां योगज्ञाः समुदाहरन्ति मुनयो यां याज्ञवल्क्यादयः । अन्तर्ज्योतिरमेयमेकममृतं कृष्णाख्यमापीयतां तत्पीतं परमौषधं वितनुते निर्वाणमात्यन्तिकम् ॥
अलमलमलमेका प्राणिनां पातकानां निरसनविषये वा कृष्णकृष्णेति वाणी । यदि भवति मुकुन्दे भक्तिरानन्दसान्द्रा करतलकलिता सा मोक्षसाम्राज्यलक्ष्मीः ॥
सत्यं ब्रवीमि मनुजा: स्वयमूर्ध्वबाहु- य मां मुकुन्द नरसिंह जनार्दनेति । जीवो जपत्यनुदिनं मरणे रणे वा पाषाणकाष्ठसदृशाय ददाम्यभीष्टम् ॥
 बिभ्रद्वेणुं जठरपटयोः शृङ्गवेत्रे च कक्षे वामे पाणौ मसृणकवलं तत्फलान्यङ्गुलीषु । तिष्ठन्मध्ये स्वपरिसुहृदो हासयन्नर्मभिः स्वैः स्वर्गे लोके मिषति बुभुजे यज्ञभुग्बालकेलिः ॥
समाश्रिता ये पदपल्लवप्लवं महत्पदं पुण्ययशो मुरारेः । भवाम्बुधिर्वत्सपदं परं पदं पदं पदं यद्विपदां न तेषाम् ॥
बर्हापीडं नटवरवपुः कर्णयोः कर्णिकारं बिभ्रद्वासः कनककपिशं वैजयन्तीं च मालाम् । रन्ध्रान्वेणोरधरसुधया पूरयन्गोपवृन्दै- वृन्दारण्यं स्वपदरमणं स्वपदरमणं प्राविशद्गीतकीर्तिः ॥
अहो बकी यं स्तनकालकूटं जिघांसयापाययदप्यसाध्वी । लेभे गतिं धात्र्युचितां ततोऽन्यं कं वा दयालुं शरणं व्रजेम ॥
श्रीकृष्ण श्याम राधाधव यदुनृपते यामुनप्रान्तचारिन् वृन्दारण्यैकवासिन्मधुरशशिमुख स्निग्धमूर्ते व्रजेश वंशीवाद्योचित स्त्रग्भरपरिमलयुक् पिच्छङ्क्रान्तचूड प्रत्यङ्गश्रीनिवास प्रदिश मनसि मे स्वीयभक्तिप्रकाशम् ॥
कालिन्दीकूलकेलिः कलितकुमुदिनीकान्तकान्तिः कृपालुः केशिक्रान्तासुकर्षी वककुलकलनः कालियाकालनोत्कः । काव्याङ्ककान्तकर्मा कुरुकुलकषणः कालकण्ठीकृताङ्गः कृष्णः कारुण्यकर्मा भवतु मयि कृपादृष्टिरक्लिष्टकर्मा ॥
चिदानन्दाकारं जलदरुचि सारं श्रुतिगिरां व्रजस्त्रीणां हारं भवजलधिपारं कृतधियाम् । विहन्तुं भूभारं विदधदवतारं मुहुरहो महो बारम्बारं भजत कुशलारम्भकृतिनः ॥
किं करोमि क्व गच्छामि कं वा शरणमाश्रये । विमुखे त्वयि गोविन्द हा हा पापी हतो हतः ॥
येषां श्रीमद्यशोदासुतपदकमले नास्ति भक्तिर्नराणां येषामाभीरकन्याप्रियगुणकथने नानुरक्ता रसज्ञा । येषां श्रीकृष्णलीलाललितरसकथासादरौ नैव कर्णौ धिक्तान्धिक्तान्धिगेतान्कथयति नियतं कीर्तनस्थो मृदङ्गः ॥
श्रीकृष्णनामा जयतीह शश्वत् कश्चित्स सच्चिन्मयनीलिमा मे । यत्रानुरक्तं धवलत्वमेति स्थैर्यं च चित्तं मलिनं चलं च ॥
ब्रह्माण्डानि बहूनि पङ्कजभवान् प्रत्यण्डमत्यद्भुतान् गोपान्वत्सयुतानदर्शयदजं विष्णूनशेषांश्च यः । शम्भुर्यच्चरणोदकं स्वशिरसा धत्ते च मूर्तित्रयात् कृष्णो वै पृथगस्ति कोऽप्यविकृतः सच्चिन्मयो नीलिमा ॥
कृपापात्रं यस्य त्रिपुररिपुरम्भोजवसतिः सुता जनोः पूता चरणनखनिर्णेजनजलम् । प्रदानं वा यस्य त्रिभुवनपतित्वं विभुरपि निदानं सोऽस्माकं जयति कुलदेवो यदुपतिः ॥
नित्यानन्दसुधानिधेरधिगतः सन्नीलमेघः सता- मौत्कण्ठ्यप्रबलप्रभञ्जनभरैराकर्षितो वर्षति । विज्ञानामृतमद्भुतं निजवचोधाराभिरारादिदं चेतश्चातक चेन्न वाञ्छसि मृषा क्रान्तोऽसि सुप्तोऽसि किम् ॥
पुत्रान्पौत्रमथ स्त्रियोऽन्ययुवतीर्वित्तान्यथोऽन्यद्धनं भोज्यादिष्वपि तारतम्यवशतो नालं समुत्कण्ठया । नैतादृग्यदुनायके समुदिते चेतस्यनन्ते विभौ सान्द्रानन्दसुधार्णवे विहरति स्वैरं यतो निर्भयम् ॥
काम्योपासनयार्थयन्त्यनुदिनं केचित्फलं स्वेप्सितं केचित्स्वर्गमथापवर्गमपरे योगादियज्ञादिभिः । अस्माकं यदुनन्दनाङ्घ्रियुगलध्यानावधानार्थिनां किं लोकेन दमेन किं नृपतिना स्वर्गापवर्गैश्च किम् ॥
चलन्ति तारा रविचन्द्रमण्डलं चलेच्च मेरुर्विचलेच्च मन्दरम्। कदापि काले पृथिवी चलेच्च वै चलेन्न धर्मः सुजनस्य वाक्यम् ॥
भक्तानां मम योगिनां सुविमलस्वान्तातिशान्तात्मनां मत्सेवाभिरतात्मनां च विमलज्ञानात्मनां सर्वदा । सङ्गं यः कुरुते सदोद्यतमतिस्तत्सेवनानन्यधी- र्मोक्षस्तस्य करे स्थितोऽहमनिशं दृश्यो भवे नान्यथा ॥
कदाहं हे स्वामिञ्जनिमृतिमयं दुःखनिविडं भवं हित्वा सत्येऽनवरतसुखे स्वात्मवपुषि । रमे तस्मिन्नित्यं निखिलमुनयो ब्रह्मरसिका रमन्ते यस्मिंस्ते कृतसकलकृत्या यतिवराः ॥
कदा मे हृत्पद्मे भ्रमर इव पद्मे प्रतिवसन् सदा ध्यानाभ्यासादनिशमुपहूतो विभुरसौ । स्फुरज्ज्योतीरूपो रविरिव रमासेव्यचरणो हरिष्यत्यज्ञानाज्जनिततिमिरं तूर्णमखिलम् ॥
न रम्यं नारम्यं प्रकृतिगुणतो वस्तु किमपि प्रियत्वं यत्र स्यादितरदपि तद्ग्राहकवशात् । रथाङ्गाह्वानानां भवति विधुरङ्गारशकटी- पटीराम्भः कुम्भः स भवति चकोरीनयनयोः ॥
धन्यानां गिरिकन्दरे निवसतां ज्योतिः परं ध्यायता- मानन्दाश्रुजलं पिबन्ति शकुना निःशङ्कमङ्केशयाः अस्माकं तु मनोरथोपरचितप्रासादवापीतट- क्रीडाकाननकेलिकौतुकजुषामायुः परिक्षीयते ॥
मातर्माये भगिनि कुमते हे पितर्मोहजाल व्यावर्तध्वं भवतु भवतामेष दीर्घो वियोगः । सद्यो लक्ष्मीरमणचरणभ्रष्टगङ्गाप्रवाह- व्यामिश्रायां दषदि परमब्रह्मदष्टिर्भवामि ॥
धर्मं भजस्व सततं त्यज लोकधर्मान् सेवस्व साधुपुरुषाञ्जि कामतृष्णाम् । अन्यस्य दोषगुणचिन्तनमाशु मुक्त्वा सेवाक थारसमहो नितरां पिब त्वम् ॥
नन्दन्ति मन्दाः श्रियमप्यनित्यां परं विषीदन्ति विपद्गृहीताः । विवेकदृष्ट्या चरतां नराणां श्रियो न किञ्चिद् विपदो न किञ्चित् ॥
इतो न किञ्चित्परतो न किञ्चिद् यतो यतो यामि ततो न किञ्चित् । विचार्य पश्यामि जगन्न किञ्चित् स्वात्मावबोधादधिकं न किञ्चित् ॥
पुराणान्ते श्मशानान्ते मैथुनान्ते च या मतिः । सा मतिः सर्वदा चेत् स्यात् को न मुच्येत बन्धनात् ॥
न च विद्यासमो बन्धुर्न मुक्तेः परमा गतिः । न वैराग्यात् परं भाग्यं नास्ति त्यागसमं सुखम् ॥
लब्ध्वा सुदुर्लभमिदं बहुसम्भवान्ते मानुष्यमर्थदमनित्यमपीह धीरः । तूर्णं यतेत नु पतेदनुमृत्यु याव- न्निःश्रेयसाय विषयः खलु सर्वतः स्यात् ॥
रात्रिर्गमिष्यति भविष्यति सुप्रभातं भास्वानुदेष्यति हसिष्यति पङ्कजश्रीः । इत्थं विचिन्तयति कोशगते द्विरेफे हा हन्त हन्त नलिनीं गज उज्जहार ॥
कृशः काणः खञ्जः श्रवणरहितः पुच्छविकलो व्रणी पूयक्लिन्नः कृमिकुलशतैरावृततनुः । क्षुधाक्षामो जीर्णः पिठरजकपालार्पितगलः शुनीमन्वेति श्वा हतमपि च हन्त्येव मदनः ॥
गङ्गातीरे हिमगिरिशिलाबद्धपद्मासनस्य ब्रह्मध्यानाभ्यसनविधिना योगनिद्रां गतस्य । किं तैर्भाव्यं मम सुदिवसैर्यत्र ते निर्विशङ्काः सम्प्राप्स्यन्ते जरठहरिणाः शृङ्गकण्डूविनोदम् ॥
आशा नाम नदी मनोरथजला तृष्णातरङ्गाकुला रागग्राहवती वितर्कविहगा धैर्यद्रुमध्वंसिनी । मोहावर्त्तसुदुस्तरातिगहना प्रोत्तुङ्गचिन्तातटी तस्याः पारगता विशुद्धमनसो नन्दन्ति योगीश्वराः ॥
आदित्यस्य गतागतैरहरहः संक्षीयते जीवितं व्यापारैर्बहुकार्यभारगुरुभिः कालो न विज्ञायते । दृष्ट्वा जन्मजराविपत्तिमरणं त्रासश्च नोत्पद्यते पीत्वा मोहमयीं प्रमादमदिरामुन्मत्तभूतं जगत् ॥
अजानन्दाहात्म्यं पतति शलभो दीपदहने स मीनोऽप्यज्ञानाद्वडिशयुतमश्नाति पिशितम् । विजानन्तोऽप्येते वयमिह विपज्जालजटिला- न्न मुञ्चामः कामानहह गहनो मोहमहिमा ॥
आयुः कल्लोललोलं कतिपयदिवसस्थायिनीयौवनश्री- रर्थाः सङ्कल्पकल्पा घनसमयतडिद्विभ्रमा भोगपूराः । कण्ठाश्लेषोपगूढं तदपि च न चिरं यत्प्रियाभिः प्रणीतं ब्रह्मण्यासक्तचित्ता भवत भवभयाम्भोधिपारं तरीतुम् ॥
वपुः कुब्जीभूतं गतिरपि तथा यष्टिशरणा विशीर्णा दन्तालिः श्रवणविकलं श्रोतयुगलम् । शिरः शुक्लं चक्षुस्तिभिरपटलैरावृतमहो मनो मे निर्लज्जं तदपि विषयेभ्यः स्पृहयति ॥
श्रीविष्णोः श्रवणे परीक्षिदभवद्वैयासकिः कीर्तने प्रह्लादः स्मरणे तदङ्घ्रिभजने लक्ष्मीः पृथुः पूजने । अक्रूरस्त्वभिवन्दने कपिपतिर्दास्येऽथ सख्येऽर्जुनः सर्वस्वात्मनिवेदने बलिरभूत्कृष्णाप्तिरेषां परम् ॥
तरवः किं न जीवन्ति भस्त्राः किं न श्वसन्त्युत । न खादन्ति न मेहन्ति किं ग्रामपशवोऽपरे ॥
गीत्वा च मम नामानि विचरेन्मम सन्निधौ । इति ब्रवीमि ते ते सत्यं सत्यं क्रीतोऽहं क्रीतोऽहं तस्य चार्जुन ॥
ये मानवा विगतरागपरावरज्ञा नारायणं सुरगुरुं सततं स्मरन्ति । ध्यानेन तेन हतकिल्बिषचेतनास्ते मातुः पयोधररसं न पिबन्ति ॥
पुनः पादसेवनम् कृष्णपदारविन्दयो- सकृन्मनः निवेशितं तद्गुणरागि यैरिह । न ते यमं पाशभृतश्च तद्भटान् स्वप्नेऽपि पश्यन्ति हि चीर्णनिष्कृताः ॥
श्रीर्यत्पदाम्बुजरजश्चकमे तुलस्या लब्ध्वापि वक्षसि पदं किल भृत्यजुष्टम् । यस्याः स्ववीक्षणकृतेऽन्यसुरप्रयास- स्तद्वद्वयं च तव पादरज: प्रपन्नाः ॥
खं वायुमग्निं सलिलं महीं च ज्योतींषि सत्त्वानि दिशो द्रुमादीन् । सरित्समुद्रांश्च हरे: शरीरं यत्किञ्च भूतं प्रणमेदनन्यः ॥
शृण्वन् गृणन् संस्मरयंश्च चिन्तयन् नामानि रूपाणि च मङ्गलानि ते । क्रियासु यस्त्वच्चरणारविन्दयो- राविष्टचेता न भवाय कल्पते ॥
वाणी गुणानुकथने श्रवणौ कथायां हस्तौ च कर्मसु मनस्तव पादयोर्नः । स्मृत्यां शिरस्तव निवासजगत्प्रणामे दृष्टि: सतां दर्शनेऽस्तु भवत्तनूनाम् ॥
सकलभुवनमध्ये निर्धनास्तेऽपि धन्या निवसति हृदि येषां श्रीहरेर्भक्तिरेका । हरिरपि निजलोकं सर्वथा तं विहाय प्रविशति हृदि तेषां भक्तिसूत्रोपनद्धः ॥
नानाचित्रविचित्रवेषशरणा नानातीर्थनिषेवका जपपरा मौने स्थिता नित्यशः । नानामतभ्रामका सर्वे चोदरसेवकास्त्वभिमता वादे विवादे रता ज्ञानान्मुक्तिरिदं वदन्ति मुनयो मुक्त्यापि सा दुर्लभा ॥
सकलभुवनमध्ये निर्धनास्तेऽपि धन्या निवसति हृदि येषां श्रीहरेर्भक्तिरेका । हरिरपि निजलोकं सर्वथा तं विहाय प्रविशति हृदि तेषां भक्तिसूत्रोपनद्धः ॥
नानाचित्रविचित्रवेषशरणा नानामतभ्रामका नानातीर्थनिषेवका जपपरा मौने स्थिता नित्यशः । सर्वे चोदरसेवकास्त्वभिमता वादे विवादे रता ज्ञानान्मुक्तिरिदं वदन्ति मुनयो मुक्त्यापि सा दुर्लभा ॥
विसृजति हृदयं न यस्य साक्षा- द्धरिरवशाभिहितोऽप्यघौघनाशः यः स । प्रणयरशनया धृताङ्घ्रिपद्मः स भवति भागवतप्रधान उक्तः ॥
न नाकपृष्ठं न च सार्वभौमं न पारमेष्ठ्यं न रसाधिपत्यम् । न योगसिद्धीरपुनर्भवं वा वाञ्छन्ति यत्पादरजः प्रपन्नाः ॥
ये मे भक्ता हि हे पार्थ न मे भक्तास्तु मे मताः । मद्भक्तस्य तु ये भक्तास्ते मे भक्ततमा मताः ॥
बद्धेनाञ्जलिना नतेन शिरसा गात्रेः सरोमोद्गमैः कण्ठेन स्वरगद्गदेन नयनेनोद्गीर्णवाष्पाम्बुना । नित्यं त्वच्चरणारविन्दयुगलध्यानामृतास्वादिना- मस्माकं सरसीरुहाक्ष सततं सम्पद्यतां जीवनम् ॥
चित्ताह्लादि व्यसनविमुखं शोकतापापनोदि यज्ञोत्पादि श्रवणसुखदं न्यायमार्गानुयायि । तथ्यं पथ्यं व्यपगतमदं सार्थकं मुक्तवाद , यो निर्दोषं रचयति वचस्तं बुधाः सन्तमाहुः ॥
चिन्ताशून्यमदैन्यभैक्ष्यमशनं पानं सरिद्वारिषु स्वातन्त्र्येण निरङ्कुशा स्थितिरभीर्निद्रा श्मशाने वने। वस्त्रं क्षालनशोषणादिरहितं दिग्वास्तु शय्या मही संचारो निगमान्तवीथिषु विदांक्रीडा परे ब्रह्मणि ॥
यस्य कस्य च वर्णस्य ज्ञानं देहे प्रतिष्ठितम् । तस्य दासस्य दासोऽहं दासोऽहं भवे जन्मनि जन्मनि ॥
ब्रह्मानन्दं परमसुखदं केवलं ज्ञानमूर्तिं द्वन्द्वातीतं गगनसदृशं तत्त्वमस्यादिलक्ष्यम् । एकं नित्यं विमलमचलं सर्वधीसाक्षिभूतं भावातीतं त्रिगुणरहितं सद्गुरुं तन्नमामि ॥
सत्यमेव जयति नानृतं सत्येन पन्था विततो देवयानः । येनाक्रमन्त्यृषयो ह्याप्तकामा यत्र तत् सत्यस्य परमं निधानम् ।।
स होवाच पितरं तत कस्मै मां दास्यतीति ।  द्वितीयं तृतीयं तँ हो वाच, 'मृत्यवे त्वा ददामीति । ।
स्वर्गे लोके न भयं किञ्चनास्ति न तत्र त्वं न जरया विभेति । उभे तीर्त्वाऽशनायापिपासे शोकातिगो मोदते स्वर्ग लोके ।।
सत्वमग्निंं स्वर्ग्यमध्येषि मृत्यो प्रब्रूहि तं श्रद्धधानाय महाम् । स्वर्गलोका अमृतत्वं भजन्ते एतद् द्वितीयेन वृणे वरेण ।।
प्र ते ब्रवीमि तदु मे निबोध स्वर्ग्यमग्निं नचिकेतः प्रजानन् । अनन्तलोकाप्तिमथो प्रतिष्ठां विद्धि त्वमेतं निहितं गुहायाम् ।।
लोकादिमग्निं तमुवाच तस्मै या इष्टका यावतीर्वा यथा वा । स चापि तत्प्रत्यवदद्यथोक्त यथास्य मृत्युः पुनरेवाह तुष्टः ||
एष तेऽग्निर्नचिकेतः स्वर्ग्यो   यमवृणीधा द्वितीयेन वरेण । एतमग्नि तवैव प्रवक्ष्यन्ति जनास स्तृतीयं वरं नचिकेतो वृणीष्व ।।
देवैरत्रापि विचिकित्सतं पुरा न हि सुज्ञेयमणुरेष धर्मः । अन्यं वरं नचिकेतो वृणीष्व मा मोपरोत्सरति मा सृजैनम् ।।
देवैरत्रापि विचिकित्सितं किल त्वं च मृत्यो यन्न सुविज्ञेयमात्थ । वक्ता चास्य त्वमृग्न्यो न लभ्यो नान्यो वरस्तुल्य एतस्य कश्चित् ।।
एतत्तुल्यं यदि मन्यसे वरं वृणीष्व वित्तं चिरजीविकां च । महाभूमौ नचिकेतस्त्वमेधि कामानां त्वा कामभाजं करोमि । ।
न वित्तेन तर्पणीयो मनुष्यो लप्स्यामहे वित्तमद्राक्ष्म चेत्वा । जीविष्यामो यावदीशिष्यसि त्वं वरस्तु मे वरणीयः स एवा ।।
अन्यच्छेयोऽन्यदुतैव प्रयः स्ते उभे नानार्थे पुरुषं सिनीतः । तयो श्रेय आददानस्य साधु भवति हीयतेऽर्थाद्य उ प्रयो वृणीते।।
श्रेयश्च प्रेयश्च मनुष्यमेत स्तौ सम्परीत्य विविनक्ति धीरः । श्रेयो हि धीरोऽभि प्रेयसो वृणीते प्रेयोमन्दो योगक्षेमाद् वृणीते ।।
दूरमेते विपरीते विषूची अविद्या या च विद्येति ज्ञाता । विद्याभीप्सिनं नचिकेतसं मन्ये न त्वा कामा बहवोऽलोलुपन्त ||
न साम्परायः प्रतिभाति वालं प्रमाद्यन्तं वित्तमोहेन मूढम् । अयं लोको नास्ति पर इति मानी पुनः पुनर्वशमापद्यते में ।।
श्रवणायापि बहुभियों न लभ्यः शृण्वन्तोऽपि बहवो यं न विद्युः । आश्चर्योवक्ता कुशलोऽस्य लब्धा श्चर्यो ज्ञाता कुशलानुशिष्टः  ।।
जानाम्यहं शवेधिरित्यनित्यं न ह्यवैः प्राप्यते हि ध्रुवं तत् । ततो मया नचिकेताश्चितोऽग्नि रनित्यैर्दव्यैः प्राप्तवानस्मि नित्यम् ।।
सर्वे वेदाः यत्पदमामनन्ति तपसि सर्वाणि च यद्वदन्ति । यदिच्छन्तो ब्रह्मचर्यं चरन्ति तत्ते पर्दै संग्रहेण ब्रवीम्योमित्येतत् ।।
न जायते म्रियते वा विपश्चित् न्नायं कुतश्चिन्न वभूव कश्चित् । अजो नित्यः शाश्वतोऽयं पुराणो न हन्यते हन्यमाने शरीरे।।
नायमात्मा प्रवचनेन लभ्यो न मेधया न बहुना श्रुतेन ।  यमेवैष वृणुते तेन लभ्य - स्तस्यैष आत्मा विवृणते तस्वाम् ।।
यस्य ब्रह्म च क्षेत्रं च उभे भवत ओदनः । मृत्युर्यस्योपसेचनं क इत्था वेद यत्र सः ।।
ऋतं पिबन्तौ सुकृतस्य लोके गुहां प्रविष्टी परमे परार्धे । छायातपौ ब्रह्मविदो वदन्ति पञ्चाग्नयो ये च त्रिणाचिकेताः ।।
आत्मानं रथिनं विद्धि शरीरं रथमेवतु बुद्धिं तु सारथिं विद्धि मनः प्रग्रहमेव च  ।। इन्द्रियाणि हयानाहुः विषयांस्तेषु गोचरान्। आत्मेन्द्रियमनोयुक्तं भोक्तेत्याहुर्मनीषिणः  ।।
यस्त्वविज्ञानवान्भवत्ययुक्तेन मनसा सदा । तस्येन्द्रियाण्यवश्यानि दुष्टाश्वा इव सारथेः ।। यस्तु विज्ञानवान्भवित युक्तेन मनसा सदा।  तस्येन्द्रियाणि वश्यानि सदश्वा इस सारथेः ||
य इमं परमं गुह्यं श्रावयेद् ब्रह्मसंसदि । प्रयतः श्राद्धकाले वा तदानन्त्याय कल्पते ।। तदानन्त्याय कल्पते ।।
अर्हन्तो भगवन्त इन्द्रमहिताः, सिद्धाश्च सिद्धीश्वराः, आचार्या जिनशासनोन्नतिकराः, पूज्या उपाध्यायकाः । श्रीसिद्धान्त-सु-पाठका मुनिवरा, रत्नत्रयाराधकाः, पञ्चैते परमेष्ठिनः प्रतिदिनं, कुर्वन्तु ते मंगलम् ॥
कैलासे वृषभस्य निर्वतिमही, वीरस्य पावापुरे, चम्पायां वसुपूज्य सज्जिनपतेः, सम्मेदशैलेऽर्हताम् । शेषाणामपि चोर्जयन्तशिखरे, नेमीश्वरस्यार्हतो, निर्वाणावनयः प्रसिद्धविभवाः, कुर्वन्तु ते मङ्गलम् ।।
कोटीशतं द्वादश चैव कोट्यो, लक्षाण्य शीतिस्त्र्यधिकानि चैव । पंचाश-दष्टौ च सहस्र संख्या, मेतच्छुतं पञ्चपदं नमामि ॥
यदा काचन मुग्धा नवयुवती गृहात् पलायिता, नाज्ञायत क्व गता, तदा नूनं जरद्गवेन तेन सा नीतेति जना मेनिरे।
पश्चान् मोहमय्याख्यायां नगर्यां लब्धायां तस्यां  –अरे मधुकरवृत्तिरसौ चूषयित्वा तस्या लावण्यरसं तां तत्र न्यक्षिपत् मोहमय्यामिति ते न्यगदुः।
यदा वित्तराशिर्न्यूनायते तदा प्राधानाध्यापकाश्चिरन्तमिश्राः स्ववेतनेन दरिद्रच्छात्राणां कृते भोजनादिकं व्यवस्थापयन्ति तत्कृते च शृण्वन्ति समधिकरतरं भार्यायास्तर्जनमुपालम्भनं च ।
तस्मिन् दिने कस्यचित् सूत्रस्य प्रौढमनोरमाविहितव्याख्यानमधिकृत्य गुरुचरणाना मनसि संशय उदियाय ते मां समादिष्टवन्तः रघुवीरा!मम कक्षं गत्वा प्रौढमनोरमाया मातृकामानय।
एतत्ते कथयिष्यामि पार्वत्याः सम्भवं मुने ।  शृणुष्वावहितो भूत्वा स्कन्दोत्पत्तिं च शाश्वतीम्   स चासीद् देवसेनानीदैत्यदर्पविनाशनः ।  शिवरूपत्वमास्थाय सैनापत्यं समुत्सृजत्
सोमवंशोद्धवो राजा ऋक्षो नाम महाबलः ।  कृतस्यादौ समभवदृक्षात् संवरणोऽभवत्   पुरोहितस्तु तस्यासीद् वसिष्ठो वरुणात्मजः ।  स चास्याध्यापयामास साङ्गान् वेदानुदारधीः
ततो मृगयाव्याक्षेपाद एकाकी विजनं वनम् ।  वैभ्राजं स जगामाथ अथोन्मादनमभ्ययात्   स वनान्तं च ददृशे फुल्लकोकनदावृतम् ।  कहारपद्मकुमुदैः कमलेन्दीवरैरपि
दर्शनादेव स नृपः काममार्गणपीडितः ।  जातः सा च तमीक्ष्यैव कामबाणातुराऽभवत्   तमभ्येत्य महात्मानो गन्धर्वाः कामरूपिणः । सिषिचुर्वारिणाऽभ्येत्य लब्धसंज्ञोऽभवत् क्षणात्
स चाप्यारुह्य तुरगं प्रतिष्ठानं पुरोत्तमम् ।  गतस्तु मेरुशिखरं कामचारी यथाऽमरः   ततः सर्वविदव्यग्रो विदित्वा वरुणात्मजः ।  तपतीतापितं वीरं पार्थिवं तपसां निधिः
 तं दृष्ट्वा भास्करं देवं प्रणमद् द्विजसत्तमः ।  प्रतिप्रणमितश्चासौ भास्करेणाविशद् रथे   ततः सम्पूजितोऽर्घाद्यैर्भास्करेण तपोधनः ।  पृष्टश्चागमने हेतुं प्रत्युवाच दिवाकरम्
सौदामिनीं सुदाम्नस्तु सुतां रूपाधिकां नृपः । कुरोरर्थाय वृतवान् स प्रादात् कुरवेऽपि ताम्   ततो नरपतिः पुत्रं राज्यभारक्षमं बली। विदित्वा यौवराज्याय विधानेनाभ्यषेचयत्
तत्र देवीं ददर्शाथ पुण्यां पापविमोचनीम् ।  प्लक्षजां ब्रह्मणः पुत्रीं हरिजिह्वां सरस्वतीम्   तस्यास्तज्जलमीक्ष्यैव स्नात्वा प्रीतोऽभवनृपः । समाजगाम च पुनर्ब्रह्मणो वेदिमुत्तराम्
वेदयो लोकनाथस्य पञ्च धर्मस्य सेतवः ।  यासु यष्टं सुरेशेन लोकनाथेन शम्भुना   प्रतीची पुष्करा वेदिस्त्रिभिः कुण्डैरलंकृता ।  समन्तपञ्चका चोक्ता वेदिरेवोत्तराऽव्यया
सरस्वतीदृषद्वत्योरन्तरे कुरुजाङ्गले ।  मुनिप्रवरमासीनं पुराणं लोमहर्षणम् । अपृच्छन्त द्विजवराः प्रभावं सरसस्तदा  एतच्छ्रुत्वा वचस्तेषां रोमहर्षसमन्वितः ।  प्रणिपत्य पुराणर्षिरिदं वचनमब्रवीत् ॥
रुद्रेण च सरोमध्यं प्रविष्टेन महात्मना ।  सेव्य तीर्थं महातेजाः स्थाणुत्वं प्राप्तवान् हरः  तरन्तुकारन्तुकयोर्यदन्तरं यदन्तरं रामह्रदाच्चतुर्मुखम् ।  एतत्कुरुक्षेत्रसमन्तपञ्चकं पितामहस्योत्तरवेदिरुच्यते ॥
जये बलवतोर्मयशम्बरयोस्तथा ।  शुद्धासु दिक्षु सर्वासु प्रवृत्ते धर्मकर्मणि   दिक्षु सर्वासु गुप्तासु गगने दैत्यपालिते ।  देवेषु मखशोभां च स्वर्गस्थां दर्शयत्सु च
रुद्रेण च सरोमध्यं प्रविष्टेन महात्मना ।  सेव्य तीर्थं महातेजाः स्थाणुत्वं प्राप्तवान् हरः   तरन्तुकारन्तुकयोर्यदन्तरं यदन्तरं रामहृदाच्चतुर्मुखम् ।  एतत्कुरुक्षेत्रसमन्तपञ्चकं पितामहस्योत्तरवेदिरुच्यते ॥
 जये बलवतोर्मयशम्बरयोस्तथा ।  शुद्धासु दिक्षु सर्वासु प्रवृत्ते धर्मकर्मणि   दिक्षु सर्वासु गुप्तासु गगने दैत्यपालिते ।  देवेषु मखशोभां च स्वर्गस्थां दर्शयत्सु च
बले बलवतां श्रेष्ठ दैत्यराज महाद्युते ।  प्रीताऽस्मि तव भद्रं ते देवराजपराजये   नाश्चर्यं दानवव्याघ्र हिरण्यकशिपोः कुले ।  प्रसूतस्यासुरेन्द्रस्य तव कर्मेदमीदृशम्
दानं भोगो नाशस्तिस्त्रो गतयो भवन्ति वित्तस्य । यो न ददाति न भुङ्क्ते तस्य तृतीया गतिर्भवति ॥
श्रोत्रं श्रुतेनैव न कुण्डलेन दानेन पार्णिन तु कङ्कणेन । विभाति कायः करुणापराणां परोपकारैः र्न तु चन्दनेन ॥
वचो हि सत्यं परमं विभूषणं लज्जाङ्गनायाः कृशता कटौ च । द्विजस्य विद्यैव पुनस्तथा क्षमा शीलं हि सर्वस्य नरस्य भूषणम् ॥
